Ați văzut variabile în instrucțiuni
 de atribuire. Acum vom examina un instrument
 numit "visualizer", care vă va permite să vedeți starea memoriei
 computerului, în timpul executării unui program. În caseta de dialog sunt trei instrucțiuni
 de atribuire. Prima instrucțiune atribuie
 lui x valoarea unu. A doua instrucțiune de atribuire
 evaluează expresia x plus 2, și atribuie lui y rezultatul. A treia instrucțiune evaluează 7
 și îl atribuie din nou variabilei x. Deci x se va modifica pe linia 3. Haideți să vedem cum se întâmplă asta. Aceasta indică linia care urmează
 a fi executată. După cum vedeți, încă nu am executat
 nimic, deci, încă nu au fost create variabile. Când apăs pe forward, îl vom lua pe 1
 și îl vom atribui lui x. Și așa cum am văzut, în lecția despre
 variabile, vom ajunge să avem valoarea 1 într-un obiect, în memoria computerului,
 iar variabila x va conține locația de memorie
 a acelei valori. Deci când țin cursorul peste
 această casetă, vedem că există o săgeată care arată către această
 porțiune din memoria computerului. Acum x se referă la valoarea 1. Sunt pe cale să execut linia 2. Și aceasta va evalua ce este x plus 2. Ei bine, știm că 1 plus 2 este 3, deci
 ar trebui să vedem valoarea 3 cum este creată și stocată undeva,
 în memoria computerului. Și, după ce vom executa linia 2,
 ar trebui să vedem o variabilă y ce conține locația
 de memorie a acelei valori. Așa că voi da forward aici și, într-adevăr,
 vedem că se întâmplă acest lucru. Când țin cursorul peste y, văd că există o legătură între
 y și valoarea 3. De asemenea, v-am spus că instrucțiunea de atribuire este
 diferită de egalitate. Nu spunem că y este întotdeauna
 egal cu x plus 2. Amintiți-vă cei doi pași. Evaluați partea din dreapta
 a instrucțiunii de atribuire. Aceasta vă dă o locație de memorie. Luați această locație de memorie
 și stocați-o in variabila y. Suntem pe cale să demonstrăm
 asta aici, deoarece vom atribui valoarea 7 lui x, Acest lucru va modifica caseta de aici,
 iar nu caseta lui y. Deci când dau forward, vedem că
 y se referă tot la valoarea 3, deși acum x se referă la valoarea 7. Așa că instrucțiunea de atribuire
 modifică valoarea variabilei. Nu spune că y este întotdeauna
 egal cu x plus 2, ci face acest lucru doar pentru
 acest moment precis în timp.