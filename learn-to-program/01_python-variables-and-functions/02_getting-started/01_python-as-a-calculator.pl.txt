Cześć, w tym wykładzie zaczniemy programować. Ten wykład zatytuowaliśmy "Python jako kalkulator", ponieważ skupimy się na wyrażeniach matematycznych. Na tym wykładzie i w czasie kursu będziemy używać Idle - programu, który jest dostarczany razem z instalacją Pythona. Przejdźmy teraz na Idle i zacznijmy programować. To jest Idle, a okno, na które właśnie patrzymy, nazywa się shell. Właśnie tutaj możemy wypróbować instrukcje Pythona i obejrzeć zawartość Pythona. Ten symbol, złożony z trzech strzałek, nazywa się ?prompt?. Obok ?prompt? będziemy wpisywać instrukcje Pythona. A kiedy przyciśniemy enter, Python obliczy wartość tych poleceń. Na przykład, wpiszmy polecenie dwa plus trzy i poprośmy Pythona, żeby to obliczył. Należy zauważyć, że nic się nie dzieje do momentu, kiedy przycisnę klawisz Enter. Spójrzmy na inne wyrażenie, sześć odjąć dwa - znowu nic się nie dzieje aż nacisnę Enter. W tym momencie Python oblicza wartość wyrażenia. Innym wyrażeniem mogłoby być siedem razy trzy. Dotąd widzieliśmy trzy operatory: dodawanie, odejmowanie i mnożenie. Innym działaniem jest potęgowanie. I czytamy to wyrażenie jako dwa do potęgi piątej. Następnie weźmy cztery i podzielmy je przez dwa. Kiedy Python oblicza wartość tego wyrażenia, rezultat, który dostajemy wygląda trochę inaczej niż to, co widzieliśmy do tej pory. Wyrażenie zostaje obliczone jako 2.0 a nie po prostu dwa. Widzimy tutaj, że Python ma różne typy, pośród których są typ "int", który oznacza "integer" (liczba całkowita) oraz "float", który oznacza "floating point number" (liczba zmiennoprzecinkowa) Takie dzielenie daje nam floata jako rezultat. Spójrzmy na więcej przykładów dzielenia. Pięć podzielone na dwa daje 2.5. I oczekiwalibyśmy, że dwa podzielone na trzy da nam .666666, z powtarzającą się szóstką. I właśnie to nam daje, ale zamiast nieskończonej liczby 6-tek, mamy limit dostępnych cyfr znaczących. A zatem Python ma ograniczoną ilość pamięci, z którą może pracować. I liczba, którą otrzymujemy, wynik dzielenia dwóch przez trzy jest przybliżeniem prawdziwej liczby. Floaty są przybliżeniami prawdziwych liczb. Innym przykładem byłoby podzielenie pięciu przez trzy i, jak widzimy, wynik jest przybliżony z 1.66666 i siódemką jako ostatnią cyfrą. Podobnie siedem podzielone na trzy, wychodzi 2.333333, a ostatnią cyfrą jest piątka. 7/3 jest dzieleniem floatów i skoro floaty są przybliżeniami prawdziwych liczb, jest tam trochę mniej precyzji i właśnie to widzimy tutaj. Python ma drugi rodzaj dzielenia nazwany dzieleniem liczb całkowitych. Podzielimy cztery na dwa używając dzielenia liczb całkowitych. Kiedy Python oblicza wartość tego wyrażenia, wyliczy "int", a nie "float".