Naszym pierwszym algorytmem uczącym się będzie regresja liniowa. W tym filmie zobaczysz, jak wygląda model, i, co ważniejsze, jak wygląda ogólny proces uczenia z nadzorem. Odwołajmy się do motywującego przykładu prognozowania cen domów. Użyjemy zbioru danych cen domów z miasta Portland w stanie Oregon. Narysuję teraz na wykresie dane kilku domów różnej wielkości, które zostały sprzedane po różnych cenach. Powiedzmy, że masz ten zbiór danych, Twój znajomy próbuje sprzedać dom o powierzchni 1250 stóp kwadratowych, i chcesz mu powiedzieć, za ile może go sprzedać. Jedną z rzeczy, które można zrobić, jest dopasowanie modelu, np. prostej linii, do danych. Wygląda to tak, i być może, na tej podstawie, możesz powiedzieć znajomemu, że może sprzedać dom np. za ok. 220 tys. dolarów. Jest to więc przykład algorytmu uczenia z nadzorem. Jest to uczenie z nadzorem, bo mamy podaną "właściwą" odpowiedź dla każdego przypadku. Mianowicie powiedziano nam, jaka była rzeczywista cena każdego z domów w naszym zbiorze danych. Co więcej, jest to przykład regresji, gdzie pojęcie "regresja" odnosi się do faktu, że przewidujemy na wyjściu liczbę rzeczywistą, a dokładniej cenę. Dla przypomnienia: drugim najpopularniejszym typem uczenia z nadzorem jest tzw. zagadnienie klasyfikacji, gdzie przewidujemy na wyjściu wartości dyskretne, np. patrząc na nowotwory i starając się określić, czy są one złośliwe lub nie. Tak więc jest to wartość dyskretna "0" lub "1" na wyjściu. Bardziej formalnie, przy uczeniu z nadzorem, mamy zbiór danych, zwany zbiorem uczącym. Tak więc, w przypadku cen domów, mamy zbiór uczący różnych cen domów, a naszym zadaniem jest nauczyć się, jak przewidzieć ceny domów. Zdefiniujmy parę konwencji, które będziemy stosować w trakcie kursu. Zdefiniujemy sporo symboli. Będzie OK, jeśli nie zapamiętasz ich wszystkich teraz, jednak w dalszej części kursu dobrze będzie znać tę notację. A więc w trakcie kursu będę używać małej litery "m", aby oznaczyć liczbę elementów zbioru uczącego. Tzn. jeśli w tym zbiorze danych mam np. 47 wierszy tabeli - mam 47 elementów zbioru uczącego, i m = 47. Małą literą "x" oznaczać będę zmienne wejściowe, zwane często cechami. Tutaj byłby to ten "x", byłyby to cechy wejściowe. Będę też używał "y", aby oznaczyć zmienne wyjściowe czy też docelowe, które chcę przewidzieć - jest to ta druga kolumna tutaj. Kolejne oznaczenie: poprzez (x, y) oznaczać będę pojedynczy element uczący. Tzn. pojedynczy wiersz tej tabeli odpowiada pojedynczemu elementowi, danemu przypadkowi. Będę używał notacji (x(i), y(i)) do oznaczenia i-tego elementu uczącego. Ten indeks górny nie jest potęgą, ok? W notacji (x(i), y(i)), indeks górny w nawiasie oznacza indeks mojego zbioru uczącego, odnosi się do i-tego wiersza tej tabeli, ok? Tak więc nie jest to x do potęgi i, ani y do potęgi i. Zamiast tego, (x(i), y(i)) odnosi się do i-tego wiersza tej tabeli. Np. x(1) odnosi się do wartości wejściowej pierwszego elementu uczącego, tzn. do 2104. Jest to "x" w pierwszym wierszu. x(2) będzie równe 1416, prawda? Jest to drugi "x", a y(1) będzie równe 460. Ta jedynka przy y oznacza pierwszy przykład, element uczący. Jak wspomniałem, czasami zadam pytanie sprawdzające Twoje zrozumienie; za parę sekund pojawi się pytanie wielokrotnego wyboru. Za pomocą myszy wybierz wtedy odpowiedź, którą uważasz za właściwą. Zdefiniowaliśmy zbiór uczący. A oto, jak działa algorytm uczenia z nadzorem. Widzieliśmy zbiór danych, np. nasz zbiór uczący cen domów, i dajemy go naszemu algorytmowi. Jego zadaniem jest wskazanie na wyjściu funkcji, zwykle oznaczanej małą literą "h" od słowa "hipoteza". Zadanie hipotezy jest takie: jest to funkcja której parametrem jest wielkość domu, np. tego, który próbuje sprzedać Twój znajomy, a więc wartość x, i która próbuje na wyjściu oszacować wartość y, odpowiadającą cenie domu. h jest więc funkcją mapującą iksy do igreków. Ludzie często pytają mnie, czemu tę funkcję nazywa się hipotezą. Niektórzy z Was mogą znać znaczenie tego słowa ze słownika, nauk ścisłych czy skądinąd. Okazuje się, że w uczeniu maszynowym jest to nazwa, której używano, gdy powstawała ta dziedzina, i tak już zostało. Może nie jest to najlepsza nazwa dla funkcji tego rodzaju, mapującej wymiary domów na ceny, ale cóż... Myślę, że pojęcie "hipoteza" nie jest może najlepszą nazwą, ale jest to standardowa terminologia, którą stosują ludzie w uczeniu maszynowym. Nie zaprzątaj sobie więc głowy, czemu ludzie używają tej nazwy. Projektując algorytm uczący się, musimy teraz zdecydować, jak przedstawić tę hipotezę h. W tym i paru kolejnych filmach, nasz wstępny wybór reprezentujący hipotezę będzie następujący: napiszemy, że h<u>theta(x) równa się theta<u>0</u></u> plus theta<u>1 od x. Czasami też, żeby było krócej, zamiast pisać</u> h indeks dolny theta od x, czasami napiszę po prostu h od x. Ale najczęściej będę pisał indeks dolny theta, tak jak tu. Jeśli pokażemy to na rysunku, wszystko to oznacza, że chcemy przewidzieć, że y jest liniową funkcją x. Czyli mamy tu zbiór danych, a funkcja przewiduje, że y jest jakąś liniową funkcją x. To znaczy, że h od x równa się theta 0 plus theta 1 razy x, ok? A dlaczego funkcja liniowa? Cóż, czasem będziemy chcieli dopasować też bardziej skomplikowane, być może nieliniowe funkcje. Jednak ponieważ przykład liniowy jest prosty, zaczniemy od dopasowania funkcji liniowych, i budując na nich przejdziemy do bardziej złożonych modeli oraz bardziej złożonych algorytmów uczących. Pozwolisz, że nazwę ten konkretny model. Model ten zwany jest regresją liniową, a to jest przykład regresji liniowej z jedną zmienną, którą jest x. Przewidujemy ceny wszystkich domów jako funkcję jednej zmiennej x. Inną nazwą tego modelu jest regresja liniowa prosta. "Prosta" znaczy tyle, że mamy jedną zmienną. To tyle, jeśli chodzi o regresję liniową. W następnym filmie zaczniemy rozmawiać o tym, jak zaimplementować ten model.