בסרטון הזה, נעמיק ונקבל אינטואיציה אפילו יותר טובה על תפקידה של פונקצית העלות. וידאו זה מבוסס על ההנחה שאתה מכיר תרשימי קווי גובה. אם אתה לא מכיר את זה, ייתכן שחלק מהאיורים בוידאו הזה לא ייראו לכם הגיוניים אבל זה בסדר ואם בסופו של דבר תדלג על הוידאו או על חלק ממנו שלא מובן לך, כי אתה לא מכיר את סוג התרשימים הזה, אז זה עדיין בסדר, ועדיין תצליח להבין את שאר הקורס הזה בלי החלקים האלה. הנה הניסוח הרגיל של הבעיה שלנו, עם הפרמטרים של פונקצית ההשערה,  פונקצית העלות, ומטרת האופטימיזציה שלנו. שלא כמו בווידאו שעבר, הפעם נשתמש בשני הפרמטרים תטא-0 ותטא-1, ביצירת המצגת של פונקציית העלות. אז בדיוק כמו בפעם שעברה, אנו רוצים לחקור את פונקצית ההשערה h ופונקצית העלות j. הנה סדרת האימון של מחירי הבתים ובואו נבנה איזו השערה, כמו זו, היא לא השערה טובה במיוחד. אבל אם אני מגדיר תטא-0 = 50 ותטא-1 = 0.06, אז אני מקבל את ההשערה הזו כאן שמתאימה לישר הזה. עכשיו בהינתן ערכים אלה של תטא-0 ותטא-1, אנחנו רוצים לשרטט את פונקצית העלות המתאימה מימין, כמו שעשינו בפעם הקודמת כשהיתה לנו רק תטא-1. במילים אחרות, נצייר גרפים שנראים כמו זה שהוא פונקציה של תטא-1. אבל עכשיו יש לנו שני פרמטרים, תטא-0 ותטא-1, וכך העלילה מסתבכת. כשהיה לנו פרמטר אחד בלבד, הגרף שציירנו היה מין פונקציה כזו בצורת קשת. ועכשיו כשיש לנו שני פרמטרים, מתברר שפונקצית העלות גם הפעם דומה לצורת קשת. ואכן, בהתאם לסדרת האימון שלך, אתה עשוי לקבל פונקציית עלות שאולי נראית משהו כזה. אז זהו גרף שהוא משטח במרחב תלת-ממדי, שבו הצירים הם תטא-0 ותטא-1. עם השינויים בשני הפרמטרים, תטא-0 ובתטא-1, מקבלים ערכים שונים של  פונקצית העלות (תטא-1 ,תטא-0)j שהם גובה המשטח הזה מעל כל נקודה מסוימת (תטא-1, תטא-0). זה הציר האנכי. גובה פני השטח של נקודות נותן את הערך של הפונקציה (תטא-1 ,תטא-0)j. ואתם יכולים לראות שיש לזה מין צורת קשת. הרשו לי להראות את אותו הגרף בשלשה ממדים. אז הנה אותה תמונה בתלת-ממד, הציר האופקי תטא-1 והציר האנכי (תטא-1 ,תטא-0)j, ואם אני מסובב את התרשים, אתם יכולים, אני מקווה, לראות מין צורה קעורה כזו וכך אכן נראית פונקצית העלות j. עכשיו לצורך ההמחשה בשאר הסרטון הזה אני לא מתכוון להשתמש במשטחים  התלת-ממדיים האלה כדי להראות לכם את פונקצית העלות j, ובמקומם אני אשתמש בתרשימי קווי-גובה.או מה שאני קורא גם תמונות קווי גובה. אני מניח שזה  אותו דבר. כדי להראות לכם כאלה משטחים, הנה דוגמא אחת בצד ימין. הצירים הם תטא-0 ותטא-1. וכל אחת מהאליפסות האלה, מה שכל אליפסה מראה הן קבוצה של  נקודות שמקבלת אותו ערך עבור (תטא-1 ,תטא-0)j. אז באופן קונקרטי, למשל, תוכל לקחת את הנקודה הזו, הזו והזו. לכל שלוש הנקודות הללו שכרגע צבעתי במגנטה יש אותו ערך של (תטא-1 ,תטא-0)j, בסדר.הצירים הם תטא-0 ןתטא-1 אבל לשלוש הנקודות יש אותו ערך של (תטא-1 ,תטא-0)j. ואם לא ראיתם מפות קווי גובה קודם, תחשבו או תדמיינו פונקציה בצורת קשת שיוצאת מהמסך שלי. אז זה המינימום, כך התחתית של הקשת היא בנקודה הזו שם, כן? המרכז הזה, המרכז של האליפסות הקונצנטריות האלה. ותדמיינו לעצמכם מין צורת קשת כזו בולטת מתוך המסך שלי ככה, כך שכל אחת מהאליפסות האלה נמצאת בגובה אחיד מעל המסך שלי. ואת המינימום כאן בקשת, כאן. אז תרשימי קווי גובה הם אולי דרך נוחה יותר כדי להמחיש את הפונקציה j. אז בואו נסתכל על כמה דוגמאות. הנה, יש לי נקודה מסוימת, נכון? בנקודה הזו תטא-0 שווה אולי כ800, תטא-1 שווה אולי 0.15-. אז הנקודה הזו באדום מציינת זוג ערכים, תטא-0, תטא-1 והיא מקבילה למעשה להשערה הזו, תטא-0 הוא כ-800, כלומר, הוא מצטלב עם הציר האנכי בכ-800, והשיפוע הוא של כ-0.15-. עכשיו הקו הזה הוא ממש לא כל כך מתאים טוב לנתונים. ההשערה הזו, (h(x, עם הערכים האלו של תטא-0 ותטא-1, ממש לא מתאימה מאוד לנתונים. ולכן אנו רואים שהעלות, הערך הזה של הפונקציה כאן, הוא די רחוק מהמינימום, וזאת אומרת שהמחיר גבוה למדי כי ההתאמה לנתונים פשוט לא כל כך טובה. בואו נסתכל על עוד כמה דוגמאות. עכשיו הנה השערה שונה שעדיין לא מתאימה כל כך טוב לנתונים אבל יכול להיות שהיא מעט טובה יותר, אז הנה, זאת הנקודה שלי, אלה הם הפרמטרים שלי תטא-0 ותטא-1, ערכו של תטא-0 כאן הוא בערך 360 והערך של תטא-1 הוא אפס. אז בואו ננתח את זה. בואו ניקח תטא-0 שווה 360 ותטא-1 שווה אפס. הזוג הזה של פרמטרים תואם להשערה הזו, לקו השטוח, (h(x שווה 360 פלוס אפס כפול x. אז זו ההשערה. ויש לה עלות, והעלות מובעת כגובה של הפונקציה j בנקודה זו. בואו נראה עוד כמה דוגמאות. הנה עוד אחת, בערכים האלה של תטא-0 ותטא-1 אנחנו מגיעים להשערה הזו, (h(x ושוב לא בהתאמה טובה לנתונים, והיא אפילו יותר רחוקה מהמינימום. ודוגמה אחרונה, בעצם לא ממש מינימום אבל די קרובה למינימום. התאמה לא רעה לנתונים, עבור הערכים האלה של תטא-0 ותטא-1 אנחנו מקבלים (h(x שהוא לא ממש המינימלי אבל די קרוב. הסכום של ריבועי השגיאות, הסכום של ריבועי המרחקים בין דגימות האימון ובין ההשערה. זה סכום של ריבועי מרחקים, נכון? מכל הטעויות הללו. זה די קרוב למינימום למרות שזה לא ממש המינימום. אז עם הגרפים האלה אני מקווה שקיבלתם הבנה יותר טובה של מהם ערכי פונקצית העלות j ואיך הם מתאימים להשערות שונות ואיך השערות יותר טובות עשויות להיות תואמות לנקודות יותר קרובות למינימום של פונקצית העלות הזו j. עכשיו כמובן מה שאנחנו באמת רוצים הוא אלגוריתם יעיל, תוכנה יעילה למציאה אוטומטית של הערכים של תטא-0 ותטא-1 שימזערו את פונקצית העלות, נכון? ואנחנו לא רוצים לכתוב תוכנה שתשרטט את הגרף הזה ואז תנסה לראות את הגרף ןלהוציא ממנו את המספרים, כי זו לא דרך טובה לעשות את זה. נראה מאוחר יותר גם שכאשר נתבונן בדוגמות מסובכות יותר, תהיינה לנו תמונות רב-ממדיות עם עוד פרמטרים, ונראה בהמשך הקורס הזה, דוגמאות בהן לא כל כך אפשרי בכלל לצייר את הגרף והרבה יותר קשה לדמיין אותו. אז מה שאנחנו רוצים זה תוכנה שתמצא את הערכים של תטא-0 ותטא-1 שממזערים את הפונקציה הזו. בסרטון הבא נתחיל לדבר על אלגוריתם למציאה אוטומטית של ערכי תטא כך שימזערו את פונקצית העלות j.