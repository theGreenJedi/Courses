בעת פיתוח אלגוריתמי למידה, לעתים קרובות יכולים קצת גרפים פשוטים לתת תחושה יותר טובה של מה עושה האלגוריתם ומשמשים כסוג של בדיקת שפיות שהכל דופק והאלגוריתמים מתפקדים כראוי. לדוגמה, בקליפ קודם דיברתי על איך שרטוט גרף של פונקציה העלות J של תטא יכול לעזור לוודא כי הירידה בשיפוע מתכנסת. לעתים קרובות, גרפים של נתונים או של כל הפלטים של אלגוריתם למידה עשויים גם לתת לכם רעיונות כיצד לשפר את אלגוריתם הלמידה. למרבה המזל, באוקטבה יש כלים פשוטים מאוד ליצור הרבה סוגי גרפים וכשאני משתמש באלגוריתמים למידה, אני מגלה ששרטוט הנתונים, שרטוט אלגוריתם הלמידה הוא לעתים קרובות חלק חשוב של הדרך בה אני חושב על רעיונות לשיפור האלגוריתמים. בסרטון הזה אני עומד להראות כמה מהכלים האלה של אוקטבה לשרטוט הנתונים ותצוגה חזותית שלהם. הנה חלון אוקטבה שלי. בואו ניצור במהירות קצת נתונים שנוכל לשרטט. אז אני הולך להגדיר את t להיות שווה למערך הזה של מספרים. t הוא סדרה של מספרים מ-0 עד 0.98. ונגדיר את y1 להיות שווה סינוס של 2 פיי כפול 4t, ואז אם נרצה לשרטט גרף של הפונקציה סינוס, זה קל מאוד. פשוט נקליד (plot(t, y1, ונקיש Enter. ונקבל את השרטוט הזה שבו הציר האופקי הוא המשתנה t והציר האנכי הוא y1, שהוא הסינוס שראיתם בפונקציה שכרגע חישבנו. בוא נגדיר את y2 להיות שווה לקוסינוס של שני פיי כפול ארבע t, כך. ואם נשרטט את t,y2 אז מה שאוקטבה יעשה יהיה להחליף את הגרף של הסינוס מקודם בגרף של פונקציית קוסינוס, וכפי שאתם רואים, הקוסינוס של 0 הוא 1. עכשיו, מה אם אני רוצה לקבל גם את הסינוס וגם את הקוסינוס זה על זה? מה שאעשה הוא קודם להקליד (plot(t, y1. ואז אנחנו מקבלים את הגרף של סינוס, ואז אני משתמש בפקודה hold on. ומה שזה עושה הוא גורם לאוקטבה לצייר גרפים חדשים על גבי הישנים, ועכשיו אני אשרטט את t, y2. אני אשרטט את פונקציית הקוסינוס בצבע שונה. אז, הרשו לי לשים כאן r במרכאות, ובמקום להחליף את התרשים הנוכחי, אני אשרטט את פונקצית הקוסינוס על גבי הקודם כש-r מציין מה הוא צבע הגרף. והנה עוד פקודות - 'זמן' xlabel, כדי לתייג את ציר ה-x, הציר האופקי. ופקודת 'ערך' ylabel שמתייגת את ציר ה-y, האנכי. אפשר לתייג את שני הקוים בעזרת הפקודה הזאת: 'legend 'sin', 'cos והמקרא מתווסף לגרף בפינה הימנית העליונה ומראה מה מובנם של 2 הקווים, ולבסוף הפקודה 'title 'my plot  נותנת כותרת לתרשים בראש העמוד. אחרי שהתרשים נראה כמו שאתה רוצה, אם אתה רוצה לשמור אותו, הקלד print -dpng myplot.png. PNG הוא פורמט של קבצים גרפיים, והפקודה הזו מאפשרת שמירת התרשים כקובץ. אז אני אעשה את זה, אבל קודם אני זז לספרייה שונה, רק רגע, ככה, ואז אני אדפיס את זה. זה ייקח קצת זמן, תלוי בתצורת אוקטבה, זה עשוי להימשך מספר שניות, אבל טוב, שיניתי את ספריית העבודה שלי לשולחן העבודה ועכשיו לוקח לאוקטבה כמה שניות לשמור את זה. עכשיו נלך לשולחן העבודה, בואו נסתיר את כל החלונות האלה. הנה myplot.png שאוקטבה שמרה, ותראו, הנה התמונה שנשמרה כקובץ PNG. אוקטבה יכול לשמור קבצים גם בעוד פורמטים. תוכל להקליד help plot אם תרצה לראות רשימה של פורמטים אחרים בנוסף ל-PNG בהם ניתן לשמור תמונות. כדי לסגור את החלון של התרשים, השתמש בפקודה close. אז הנה תמונה בחלון גרפי, הפקודה close פשוט מעלימה את החלון הגרפי משולחן העבודה שלי. אוקטבה גם מאפשרת לך ליצור מספר תרשימים בו-זמנית. הקלד figure 1; plot t, y1. תקבל חלון איור ראשון, שבו משורטט הגרף t, y1. ואז אם אתה רוצה עוד איור, תן לו שם או מספר שונה. figure two; plot t, y2 כך, ועכשיו אכן יש על שולחן העבודה שלי 2 איורים. איור 1 ואיור 2 ובאיור 1 משורטטת פונקצית סינוס, ובשני משורטטת פונקצית הקוסינוס. הנה עוד פקודה חביבה שאני משתמש בה לעתים קרובות, הנקראת פקודת subplot. נקליד subplot 1 2 1. מה שזה עושה הוא לחלק את התרשים לגריד של אחת על שתיים שזו המשמעות של 2 הפרמטרים הראשונים, והוא יתחיל לשרטט בחלק הראשון שזוהי משמעותו של הפרמטר האחרון 1, מובן? חילקנו את האיור לרשת של אחת על שתיים, ועכשיו אנחנו רוצים להשתמש במשבצת הראשונה. אז מה שאקליד עכשיו, התרשים הבא, יוכנס לצד שמאל. אז אם נקליד plot t, y1 אז התרשים הזה ייכנס למשבצת הראשונה הזו. ואם עכשיו ניתן פקודה subplot 1 2 2. אז אנחנו עוברים למשבצת השנייה, plot t, y2. זה ימלא את המשבצת השנייה או הרכיב השני, הימני, בשרטוט של y2. ועוד כמה פקודות אחרונות, אפשר גם לשנות את הסקאלה של הצירים על ידי פקודת axis, אז לדוגמא ([axis([0.5 1 -1 1 תשנה את צירי ה-x וה-y של הגרף הנוכחי, הימני, לתחום של 0.5 עד 1 ולטווח של מינוס אחת עד אחת. וכרגיל, כמובן, אינכם צריכים לשנן את כל הפקודות הללו. אם אי פעם תרצו לשנות את הצירים אז כל שאתם צריכים לדעת הוא שיש פקודת axis ואז תוכלו לקבל את כל הפרטים על ידי שימוש בפקודת help הרגילה של אוקטבה. לבסוף, עוד כמה פקודות אחרונות, clf מנקה איור, והנה עוד טריק נחמד. בואו נגדיר את A להיות שווה ריבוע קסם 5 על 5. אז עכשיו A הוא מטריצה 5 על 5, טריק שאני לפעמים משתמש בו להראות את המטריצה, הוא השימוש בפקודה imagesc שמשרטטת את המטריצה כרשת של חמשה על חמישה צבעים הצבעים השונים מתאימים לערכים השונים במטריצה A. באופן מעשי אפשר לעשות גם מקרא של גרף הצבעים. הרשו לי להשתמש בפקודה יותר מתוחכמת, imagesc(A), colorbar, colormap gray. בעצם אנו מריצים שלוש פקודות באותה שורה. בתחילה imagesc ואז colorbar ואז colormap gray. ומה שזה עושה, הוא קובע מפת צבעים, שממפה מספרים לרמות אפור, וגם מוסיף את מקרא רמות הצבעים מימין. וכך המקרא הזה מראה לאילו ערכים מתאימים הגוונים השונים של צבע. לדוגמא, האיבר השמאלי העליון של המטריצה A הוא 17, וזה מתאים לסוג של גוון אמצעי של ​​אפור. בניגוד לכך האיבר השני של A - האיבר 1 2 של A - הוא 24. A 1 2 הוא 24. זה מתאים למשבצת הזאת כאן מימין למעלה, שהוא בגוון כמעט לבן. וערכים קטנים, לדוגמה - מה זה? A 4 5, אתם רואים, הערך שלו 3 והוא מתאים, כפי שניתן לראות במקרא של פסי הצבע שהוא מתאים לגוון כהה יותר בתמונה הזו. הנה עוד דוגמא, אני יכול לייצר שרטוט גדול יותר, הנה (magic(15 שמחזיר ריבוע קסם 15 על 15 ומכאן נקבל גרף של איך נראה ריבוע הקסם של 15 על 15. ולבסוף לסיכום הווידאו הזה, מה שעשיתי כאן הוא שימוש בפסיק כדי לשרשר קריאות לפונקציות. הנה איך עושים את זה למעשה. אם אני מתקתק A שווה 1, B שווה 2, C שווה 3, ומקיש Enter, אז אוקטבה מבצעת למעשה שלוש פקודות בעת ובעונה אחת. או בעצם שלוש פקודות בזו אחר זו, ומדפיסה את כל שלוש התוצאות. וזה דומה מאוד להפרדה בנקודה-פסיק, A שווה 1; B שווה 2; C שווה 3, חוץ מזה שאם אני משתמש בנקודה-פסיק במקום פסיק, אנחנו לא מקבלים פלט של התוצאה. אז לדבר הזה אנחנו קוראים שרשור של פקודות על ידי פסיק, או שרשור פסיקים של קריאות לפונקציות. וזו פשוט עוד דרך נוחה באוקטבה לצרף פקודות מרובות כמו הפקודות imagesc, colorbar ו-colormap לשורה אחת. אז זהו זה. כעת אתם יודעים כיצד לשרטט גרפים שונים באוקטבה, ובסרטון הבא העניין העיקרי הבא שאני רוצה לספר לכם עליו הוא איך לכתוב פקודות בקרת ביצוע כמו משפטי תנאי (if), כל-עוד (while), עבור (for) באוקטבה וכן איך להגדיר פונקציות ולהשתמש בהן.