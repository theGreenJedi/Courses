כפל מטריצות הוא באמת שימושי, כי אפשר לבצע המון חישובים בפעולה אחת של כפל מטריצות. אבל צריך להיות זהיר איך משתמשים בזה. בסרטון הזה, אני רוצה לספר לכם על כמה מהמאפיינים של כפל מטריצות. כשעובדים עם מספרים ממשיים או עם סקלרים, הכפל הוא קומוטטיבי. ומה שאני מתכוון זה ש-3 כפול 5 שווה ל-5 כפול 3. והסדר של הנכפלים לא חשוב. ולתכונה הזו קוראים קומוטטיביות של הכפל של מספרים ממשיים. אבל התכונה הזו שאפשר להפוך את סדר הדברים הנכפלים. היא לא נכונה בכפל מטריצות. באופן קונקרטי, אם A ו-B הן מטריצות. אז באופן כללי, A כפול B אינו שווה ל-B כפול A אז פשוט שימו לב לזה. זה לא נכון לשנות בצורה שרירותית את סדר המטריצות. בלשון גבוהה, אומרים שכפל מטריצות איננו קומוטטיבי. כדוגמה קונקרטית, הנה שתי מטריצות. המטריצה 1 1 0 0 כפול 0 0 2 0 ואם נכפיל את שתי המטריצות האלה נקבל את התוצאה הזאת מימין. עכשיו בואו נהפוך את הסדר של שתי המטריצות האלה. אז אני אקח את שתי המטריצות ופשוט אהפוך את הסדר. אז אם נכפיל את שתי המטריצות האלה, נקבל את התשובה השנייה מימין. וניתן לראות בבירור ששתי המטריצות האלה אינן שווות זו לזו. למעשה, באופן כללי אם יש לך כפל מטריצות כמו A כפול B, אם A היא מטריצה m על n, ו-B היא מטריצה n על m, לדוגמה. אז יוצא שהמטריצה A כפול B, כן, תהיה מטריצה של m על m. בעוד המטריצה B כפול A תהיה מטריצה של n על n. אז אפילו הממדים אינם תואמים, נכון? אז ל-AxB ו-BxA עשויים אפילו להיות מימדים שונים. בדוגמה משמאל, כל המטריצות הן שתיים על שתיים. אז הממדים היו זהים, אבל באופן כללי, הפיכת הסדר של המטריצות יכולה לשנות אפילו את הממד של התוצאה. אז, כפל מטריצות הוא לא קומוטטיבי. הנה התכונה הבאה עליה אני רוצה לדבר. כשמדברים על מספרים ממשיים או סקלארים, נניח 3X5X2. אני יכול קודם כל להכפיל 5x2. ואז אני יכול לחשב את כל זה כ-3x10. או לחילופין, אני יכול קודם כל להכפיל 3x5, ואז לחשב את כל זה כ-15x2. ושתי השיטות יתנו את אותה תשובה, נכון? בשני המקרים נקבל 30. אז זה לא משנה אם אני מכפיל 5x2 קודם או אם אני מכפיל 3x5 קודם, כי בכל מקרה, 3x(5x2) = (3x5)x2. התכונה הזו נקראת האסוציאטיבית של פעולת הכפל במספרים ממשיים. אז מתברר שכפל מטריצות גם הוא אסוציאטיבי. באופן קונקרטי, נניח שיש לי מכפלה של שלוש מטריצות AxBxC אז אני יכול לחשב את זה גם בתור (Ax(BxC וגם בתור AxB)xC), ושתי הדרכים יתנו לי את אותה תשובה. אני לא מתכוון להוכיח את זה אבל אתם יכולים פשוט להאמין לי בקשר לזה, אני משער. אז רק שיהיה ברור, למה אני מתכוון בשתי הדרכים. בואו נסתכל קודם על זה, טוב. במקרה הראשון הזה. מה שאני מתכוון זה שאם אתה רוצה לחשב AxBxC אתה יכול קודם כל לחשב את BxC. אז D = B x C, ואז לחשב את AxD וכך לחשב את AxBxC או, מצד שני, אתה יכול לחשב כך, אתה יכול להגדיר E = A x B, ואז לחשב E כפול C. וזה בדיוק יוצא AxBxC, ומתברר ששתי האפשרויות האלה חייבות לתת אותה תשובה. ולכן אנו אומרים שכפל מטריצות הוא פעולה אסוציאטיבית. בסדר? ואל תדאגו בקשר למונחים אסוציאטיבי וקומוטטיבי. זה השם של התכונות, אבל אני לא באמת מתכוון להשתמש במינוחים האלה בהמשך הקורס הזה, אז אתם לא חייבים לזכור את המונחים. עוד דבר אחרון שאני רוצה לספר לכם הוא על מטריצת היחידה, שהיא מטריצה מיוחדת. אז בואו נעשה שוב את האנלוגיה למה שאנחנו יודעים על מספרים ממשיים. כאשר פועלים בתחום המספרים הממשיים או הסקלארים, המספר 1, אפשר לחשוב עליו כעל איבר הזהות לגבי כפל. ומה שאני מתכוון הוא שלכל מספר ממשי  z, מתקיים השיוויון z = 1xz = zx1. והתוצאה היא המספר z עבור כל מספר ממשי z. אז 1 הוא איבר הזהות ולכן מתקיימת המשוואה הזאת. אז מתברר, שגם במרחב המטריצות קיימת מטריצת יחידה והיא בדרך כלל מסומנת ב-I או לפעמים אנחנו כותבים את זה כ-Inxn אם אנחנו רוצים לומר בפירוש את הממדים. אז I אינדקס n x n היא מטריצת הזהות בגודל n x n. אז יש מטריצת ​​זהות שונה עבור כל מימד n. והנה כמה דוגמאות. הנה מטריצת היחידה 2x2, הנה מטריצת היחידה 3x3, והנה המטריצה ​​4x4. אז למטריצת ​​הזהות יש המאפיין הזה שיש לו אחד-ים לאורך האלכסונים. בסדר, וכן הלאה. ו-0 בכל מקום אחר. דרך אגב, מטריצת הזהות 1x1 היא פשוט המספר 1, ולכן היא מטריצה 1x1 שמכילה רק 1. אז היא איננה מטריצה ​​זהות מעניינת במיוחד. ובאופן לא פורמלי, כשאני או אחרים מתעצלים, לעתים קרובות נכתוב את מטריצות הזהות בסימון מרושל. נפתח בסוגריים מרובעים, נכתוב אחת אחת אחת נקודה נקודה נקודה אחת, ואז אנחנו קצת ברישול נכתוב שם קבוצה של אפסים. והאפסים האלה, האפס העגול והגדול הזה והאפס העגול והגדול הזה, זה אמור לציין שהמטריצה היא אפס בכל מקום למעט האלכסון. אז ככה אני יכול לכתוב את מטריצת היחידה בצורה מרושלת. ומתברר שלמטריצת ​​היחידה יש התכונה שלכל מטריצה A, מטריצת היחידה כפול A שווה ל-A כפול היחידה, וזה שווה ל-A, אז זה מאוד דומה למשוואה הזו כאן. נכון? 1 כפול z שווה z כפול 1 שווה ל-z. I כפול A שווה A כפול I שווה ל-A. רק צריך לוודא שהממדים הם נכונים. אז אם A היא מטריצה m על n, אז מטריצת היחידה כאן, היא מטריצת היחידה n על n. וכאן בצד השני, מטריצת היחידה כאן, כן? כדי שכפל המטריצות יהיה מוגדר, היא חייבת להיות מטריצה של m על m. מכיוון שה-m הזה חייב להתאים ל-m הזה, ובשני המקרים, התוצאה של תהליך הכפל הזה היא שתקבל בחזרה את המטריצה m על n. אז בכל פעם שאנו כותבים את מטריצת היחידה I, לעתים קרובות מאוד הממד שלה יהיה ברור מהתוכן. שתי מטריצות הזהות האלה הן למעשה מטריצות יחידה שונות. אחת היא n על n, והשנייה m על m. אבל כאשר אנחנו רוצים לומר את הממד של מטריצה בפירוש, לפעמים נכתוב I אינדקס nxn, כמו מה שהיה כאן. אבל לעתים קרובות מאוד, לא נכתוב את המימד. לבסוף, אני רק רוצה להצביע על כך שקודם אמרתי ש-AB ככלל איננה שווה ל-BA. נכון? עבור רוב מטריצות A ו- B, זה לא שווה. אבל כאשר B הוא מטריצת היחידה, זה כן נכון, ש-A כפול מטריצת ​​היחידה אכן שווה למטריצת הזהות כפול A, פשוט תזכרו שזה לא נכון עבור כלל המטריצות B האחרות. אז אלו הן התכונות של כפל מטריצות ומטריצות מיוחדות כמו מטריצת היחידה שעליהם רציתי לספר לכם. בסרטון הבא והאחרון של סקירה של אלגברה לינארית, אני אספר לכם בקיצור על כמה פעולות מיוחדות על מטריצה ואחר כך את כל מה שאתם צריכים לדעת על אלגברה ליניארית בשביל הקורס הזה.