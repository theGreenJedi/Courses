Zróbmy sobie małą powtórkę z algebry liniowej. W tym nagraniu chcę powiedzieć Ci, czym są macierze i wektory. Macierz jest prostokątną tablicą liczb wpisanych w nawiasy prostokątne. Na przykład tutaj mamy macierz: napiszę tutaj lewy nawias kwadratowy... Teraz wpiszę parę liczb... (mogłyby to być cechy... ... do uczenia maszynowego lub też ... ... jakiekolwiek inne dane ... ... Dokładne wartości nie mają znaczenia.) Teraz zamknę całość nawiasem z prawej. No i mamy macierz. Oto kolejny przykład macierzy: napiszmy: 3, 4, 5, 6... Macierz jest więc inną nazwą tablicy dwuwymiarowej. Kolejną rzeczą, którą musimy wiedzieć, to fakt, że wymiary macierzy zapisuje się w formie: liczba wierszy razy liczba kolumn. W tym konkretnym przypadku z lewej, mamy 1, 2, 3, 4 wiersze oraz 2 kolumny, więc przykład po lewej jest macierzą 4 x 2 - liczba wierszy x liczba kolumn. Cztery wiersze, dwie kolumny. Macierz po prawej ma dwa wiersze; to jest pierwszy wiersz, to drugi; ma też trzy kolumny. To jest pierwsza kolumna, to druga, to trzecia. W takim razie macierz ta jest macierzą 2 x 3. Mówimy więc, że wymiar tej macierzy to 2 na 3. Czasami przy zapisie możemy też zobaczyć zapis R(4 x 2) (dla lewej macierzy), lub też ktoś może powiedzieć, że macierz ta jest elementem zbioru R(4 na 2). Ta litera tutaj oznacza po prostu zbiór wszystkich macierzy o wymiarze 4 na 2; ta macierz z prawej może też zostać zapisana jako macierz R(2 x 3). Tak więc jeśli kiedyś zobaczysz coś takiego: 2 na 3, coś takiego jak R(4 x 2) albo R(2 x 3) - ludzie mają na myśli po prostu macierz określonych wymiarów. Teraz pomówmy o tym, jak odnieść się do poszczególnych elementów
macierzy. Przez elementy macierzy mam na myśli liczby w środku macierzy. Tak więc w standardowej notacji, jeśli A jest tą macierzą, wtedy Aij odnosi się do elementu i,j, tzn. elementu macierzy zapisanego
w i-tym wierszu i j-tej kolumnie. Więc np. A1,1 to element w 1-szym wierszu i 1-szej kolumnie, a więc mamy pierwszy wiersz i pierwszą kolumnę, więc A1,1 będzie się równać 1402. Kolejny przykład: A1,2 odnosi się do pierwszego wiersza i drugiej kolumny, więc A1,2 jest równe 191. Jeszcze parę szybkich przykładów... Zobaczmy: A3,2 odnosi się do elementu w 3-im wierszu i 2-ej kolumnie, prawda? A3,2 jest więc równe 1437. Wreszcie, A4,1 odnosi się do 4-ego wiersza, 1-ej kolumny, a więc jest równe 147. Jeśli chciał(a)byś napisać np. A4,3 - cóż, odnosi się to do 4-ego wiersza i 3-ej kolumny, a ta macierz nie ma trzeciej kolumny, więc taki element
nie istnieje. Możesz o tym myśleć jak o błędzie. Nie ma takiego elementu jak A4,3, więc nie należy się odwoływać do A4,3. Tak więc macierz daje Ci możliwość szybkiego uporządkowania, indeksowania
i dostępu do dużej ilości danych. Jeśli zarzucam Cię wieloma nowymi terminami i notacjami zbyt szybko, nie musisz zapamiętywać wszystkiego - na stronie kursu, gdzie zamieszczone są notatki z wykładów, mamy też zapisane wszystkie te definicje. Możesz więc zawsze się odwołać się do nich albo do tych slajdów, czy do tego wykładu, jeśli spojrzysz na A4,1 i pomyślisz: "co to było?" "Który wiersz, która kolumna?" Nie przejmuj się zapamiętywaniem wszystkiego. Możesz zawsze odwołać się do materiałów pisemnych na stronie kursu
i traktować je jako odniesienie. Oto, czym jest macierz. Porozmawiajmy teraz o wektorze. Okazuje się, że wektor jest
specjalnym przypadkiem macierzy. Wektor jest macierzą, która ma tylko 1 kolumnę, np. mamy macierz n x 1, gdzie (pamiętasz?) n jest liczbą wierszy, zaś 1 oznacza tu liczbę kolumn, więc macierz o jednej kolumnie nazywamy wektorem. Tutaj mamy przykład wektora, gdzie n = 4 elementy. Tak więc inną nazwą tego tworu jest wektor 4-wymiarowy, co znaczy tyle, że mamy w nim 4 elementy; 4 liczby. I tak jak wcześniej, dla macierzy, mieliśmy notację R(3x2), aby odnieść się do macierzy 3x2, tak w przypadku wektora mówimy o wektorze w zbiorze R4. R4 oznacza więc zbiór 4-wymiarowych wektorów. Porozmawiajmy teraz, jak odwołać się do
elementów wektora. Będziemy używać notacji yi, aby odnieść się do i-tego elementu wektora y; więc jeśli y jest wektorem, y indeks dolny i jest
i-tym elementem. Tak więc y1 to pierwszy element - 460, y2 to drugi element - 232. Oto pierwszy, a oto drugi element. y3 jest równe 315 i tak dalej. Jedynie elementy y1 do y4 są zdefiniowane, bo jest to
wektor 4-wymiarowy. Okazuje się też, że są właściwie 2 konwencje indeksowania wektora - oto i one: Czasami ludzie używają indeksacji od 1, a czasami od 0. Po lewej jest przykład indeksacji od 1, więc elementy zapisujemy y1, y2, y3, y4. Po prawej jest przykład indeksacji od 0, gdzie zaczynamy indeksować elementy od 0; tak więc elementy mają numery od 0 do 3 - podobnie jak w przypadku tablic w popularnych językach programowania, gdzie tablica czasem indeksowana jest od 1 (pierwszy element ... ... tablicy jest oznaczony y1 - ... ... jest to, o ile się nie mylę, notacja szeregów), a czasami jest to notacja od 0, w zależności od języka programowania. Okazuje się, że zwykle w matematyce notacja od 1 jest popularniejsza; z kolei w przypadku uczenia maszynowego indeksacja od 0 jest dużo wygodniejszą notacją. Tak więc zazwyczaj, o ile ktoś nie powie inaczej, należy zakładać, że indeksacja wektorów 
zaczyna się od 1. Dlatego też przez resztę wykładów nt. powtórki z algebry liniowej, będę używał wektorów
indeksowanych od 1. Bądź jednak świadomy/a, że gdy mówimy o zastosowaniach uczenia maszynowego, czasami powiem wprost, że przełączamy się na indeksację wektorów od 0. Wreszcie, zgodnie z konwencją, zwykle gdy mowa o macierzach i wektorach, większość ludzi używa wielkich liter na oznaczenie macierzy. Będziemy więc używać wielkich liter, np. A, B, C, X, aby oznaczać macierze, i zwykle małych liter, np. a, b, x, y, aby odwoływać się do liczb, skalarów albo wektorów. Nie zawsze tak jest, ale częściej spotyka się małe litery, gdy mówimy o wektorach, oraz wielkie litery, gdy o macierzach. Wiesz już więc, czym są macierze i wektory. Następnym razem powiemy sobie, do czego można je wykorzystać.