בסרטון הזה, אני רוצה לספר לכם על שתי פעולות מיוחדות על מטריצות, שנקראות היפוך מטריצה ושחלוף (טרנספוז) מטריצה. נתחיל לדבר על היפוך מטריצה, וכרגיל נתחיל בדיון על המצב המקביל במספרים ממשיים. בסרטון האחרון, אמרתי שהמספר אחת משמש כפונקצית הזהות או איבר היחידה לכפל במרחב המספרים הממשיים כי כל דבר כפול אחת שווה לעצמו. מתברר שלמספרים הממשיים יש תכונה שלכל מספר יש מספר הפכי, למשל, תחשבו על המספר שלוש, קיים מספר כלשהו, שהוא ההפכי של שלוש כך ששלוש כפול המספר הזה נותן לך בחזרה את איבר היחידה, אחת. וכמובן, ההופכי של שלוש הוא פשוט שליש. ואם ניקח מספר אחר, נניח שתים עשרה, אז יש מספר שהוא ההופכי של שתים עשרה שכותבים אותו כשתים עשרה בחזקת מינוס אחת, או פשוט אחת חלקי שתים עשרה, כך שכאשר נכפיל את שני המספרים האלה, המכפלה שווה לאיבר היחידה אחת. אבל במרחב של המספרים הממשיים, לא לכל דבר יש הפכי. לדוגמא למספר אפס אין הפכי, נכון? כי ההופכי של אפס, אחד חלקי אפס, זה מספר לא מוגדר. כמו זה, אחת חלקי אפס אינו מוגדר היטב. ומה שאנחנו רוצים לעשות בשארית השקף הזה, הוא להבין איך לחשב את ההופכי של מטריצה. הנה הרעיון: אם A היא מטריצה n על n, ויש לה הופכי, אני אדבר על זה מאוחר יותר, אז ההופכי ייכתב כ-A בחזקת מינוס אחת ו-A כפול ההופכי, A בחזקת מינוס אחת, יהיה שווה לA הופכי כפול A, והתוצאה תהיה מטריצת היחידה. בסדר? רק למטריצות שהם m על m עבור m כלשהו יכול להיות הופכי. אז מטריצה ש​​היא m על m, היא נקראת גם מטריצה ​​ריבועית והיא נקראת ריבועית כי מספר השורות שווה למספר העמודות. נכון, ומתברר שרק למטריצות מרובעות יש הופכי, אז A היא מטריצה ריבועית, היא m על m, ויש לה הופכית שמקיימת את המשוואה הזאת כאן. בואו נראה דוגמה קונקרטית, נניח שיש לי מטריצה, שלוש, ארבע, שתיים, שש עשרה. אז זו מטריצה שתיים על שתיים, כך שהיא מטריצה ​​ריבועית ולכן יכול להיות, רק יכול להיות ובמקרה אני יודע שיש לה הופכי וההופכי של המטריצה הזה היא אפס נקודה ארבע, מינוס אפס נקודה אחת, מינוס אפס נקודה אפס חמש, אפס נקודה אפס שבע חמש. ואם אני לוקח את המטריצה הזו ומכפיל אותן מתברר שמה שנקבל הוא מטריצת היחידה שתיים על שתיים, I שתיים על שתיים. בסדר? אז בשקף הזה, המטריצה הזו היא מטריצה A, והמטריצה הזו היא המטריצה ההפוכה של A. ומתברר שאם נעשה את החישוב ההפוך, A הופכית כפול A, אז אם אתה מחשב את זה, גם אז תקבל את מטריצת היחידה. אז איך אני מצאתי את ההופכי של המטריצה הזו, איך הבאתי את המטריצה ההפוכה כאן? אז לפעמים אפשר לחשב הופכית בצורה ידנית אבל כמעט אף אחד כבר לא עושה את זה. יש ספריית תוכנה מתמטית טובה מאוד שלוקחת מטריצה ומחשבת את ההופכי שלה. אז שוב זה אחד מאותם נושאים שבהם יש הרבה ספריות קוד פתוח שאתה יכול להשתמש בהם בכל שפות התכנות הפופולריות כדי לחשב הופכי של מטריצות. תרשו לי להראות לכם דוגמא קטנה. איך אני חישבתי למעשה את ההופכית הזו, מה שעשיתי היה להשתמש בתוכנה בשם אוֹפְּטִיב. אז אני מריץ אותה. אנחנו נלמד הרבה על אופטיב מאוחר יותר. אבל עכשיו הרשו לי רק להראות במהירות דוגמה. נציב במטריצה שלי A להיות שווה למטריצה הזו משמאל, מקישים שלוש ארבע שתים שש עשרה, זו המטריצה שלי A. זו המטריצה 3, 4, 2, 16 שיש לי כאן למטה משמאל. אז התוכנה מאפשרת לי לחשב את ההופכי של A מאוד בקלות. כותבים (pinv(a ומקבלים את התשובה. אז זה נכון. המטריצה הזו כאן, אפס נקודה ארבע, מינוס אפס נקודה אחת וכולי. זה נותן פתרון נומרי להופכי של A, אז הרשו לי לכתוב, ההופכי של A שווה (pinv(a כך שאני עכשיו יכול לוודא ש-A כפול ההופכי של A נותן מטריצת יחידה, אז נכתוב A כפול ההופכי של A והתוצאה של זה היא המטריצה הזו שיש לה אחת בכל האלכסון הראשי ולמעשה עשר בחזקת מינוס שבע עשרה, עשר בחזקת מינוס שש עשרה, כך עד הדיוק המספרי, עם קצת שגיאת עיגול שהיתה למחשב במציאת מטריצות אופטימליות והמספרים אלה מחוץ לאלכסונים הם למעשה אפס ולכן A כפול ההופכי של A הוא בעצם מטריצת היחידה. אפשר גם לבדוק ולראות שהמכפלה של ההופכי של A כפול A  גם היא מטריצת היחידה, עם אחת באלכסון וערכים שהם למעשה אפס חוץ מטיפת שגיאת עיגול מחוץ לאלכסון. בהגדרת ההופכי של מטריצה אמרתי בהתחלה שזו תמיד חייבת להיות מטריצה ​​ריבועית, היתה מגבלה שאם יש הופכי, בדיוק מתי יש מטריצה הופכית זה מעבר לרמה של אלגברה ליניארית בחזרה הזו, אבל אינטואיציה אחת שאפשר לקבל ממספרים היא שבדיוק כמו שלאפס אין הופכי, אז מתברר שגם למטריצה A שכולה אפסים אין לה הופכית כי אין שום מטריצה A הופכית כך שהמטריצה של האפסים כפול המטריצה הזו תיתן את מטריצת היחידה, אז לכן למטריצה שכולה אפסים, ויש גם מטריצות אחרות עם תכונות דומות שגם להם אין מטריצה הופכית. אבל בסקירה הזו אני לא רוצה להיכנס עכשיו לעומק בקשר למה זה אומר שלמטריצה יש הופכית, אבל מסתבר שעבור היישומים שלנו בלמידת מכונה זו לא צריכה להיות בעיה, או ליתר דיוק לגבי האלגוריתמים של למידה שבהם זה יכול להיות חשוב לדעת האם יש הופכית למטריצה או לא. וכשנגיע לאלגוריתמי למידה אלה אני אגיד בדיוק מה זה אומר שלאלגוריתם יש או אין הופכי ואיך לתקן את זה במקרה שאנחנו עובדים עם מטריצות שאין להן הופכיות. אבל מבחינה אינטואיטיבית אם תרצו, אתם יכולים לחשוב על מטריצות שאין להן הופכיות כאילו הן איכשהו קרובות מדי לאפס במובן מסוים. אז, רק כדי להשלים את המינוחים, למטריצות שאין להן הופכי קוראים לפעמים מטריצה סינגולרית או מטריצה מנוונת ולכן המטריצה הזו כאן היא דוגמה, המטריצה אפס אפס אפס היא דוגמה של מטריצה סינגולרית, או מטריצה מנוונת. לסיום, הפעולה המיוחדת האחרונה במטריצות שאני רוצה לספר לכם עליה היא שחלוף מטריצה. אז נניח שיש לי מטריצה A, אם אני מחשב את המטריצה המשוחלפת, אני מקבל את זה כאן מימין. זהו שחלוף והוא מסומן בT עילי, והדרך שבה מחשבים את המטריצה המשוחלפת היא כדלקמן. כדי לחשב את המשוחלפת אני לוקח את השורה הראשונה של A, אחד שתיים אפס. ושם אותה בעמודה הראשונה של המטריצה המשוחלפת. ואז אני לוקח את השורה השנייה של A שהיא 9 5 3, ושם אותה בעמודה השנייה של המטריצה A משוחלפת. עוד דרך לחשוב על איך עושים שחלוף היא כאילו אנחנו מציירים ציר של 45 מעלות דרך האלכסון הראשי ועושים שיקוף של המטריצה לאורך הציר הזה. הנה ההגדרה הפורמלית יותר של שחלוף מטריצה. נניח שA היא מטריצה m על n. ונגדיר B שווה ל-A משוחלפת, B היא A משוחלפת, כך. אז B תהיה מטריצה n על m עם הממדים הפוכים, אז כאן יש לנו מטריצה 2x3, אז המשוחלף הוא מטריצה ​​3x2, והערכים שלה, Bij, שווה Aji. האלמנט ij של מטריצה B הזו יהיה האלמנט ji ​​של המטריצה הראשונית A, למשל, B12 יהיה שווה, תראו את המטריצה ה​​זו, B12 יהיה שווה, זה המספר 3 בשורה 1, עמודה 2. הוא שווה לזה, שהוא A21, שורה שניה עמודה ראשונה, נכון, וזה שווה לשלוש והדוגמא הבאה B 3 2, כן, B 3 2 הוא האיבר הזה 9, והוא שווה A 2 3 שהוא האיבר הזה כאן, תשע. אז זה מסכם את ההגדרה של מה פרוש לחשב את השיחלוף של מטריצה וזה למעשה מסיים את החזרה שלנו על אלגברה לינארית. אז עכשיו אני מקווה שאתם יודעים לחבר ולחסר מטריצות ולהכפיל אותם ואתם גם יודעים מה ההגדרות של מטריצה הופכית ומשוחלפת ואלה הן הפעולות העיקריות שבהם נשתמש באלגברה ליניארית בקורס הזה. במקרה וזו הפעם הראשונה שאתה נתקל בחומר הזה. אני יודע שזה היה הרבה חומר באלגברה לינארית והוא הוצג במהירות רבה וזה הרבה לקלוט, אבל אין צורך לשנן את כל ההגדרות שלמדנו עכשיו  ואם תורידו עותקים של השקופיות האלה או של סיכומי ההרצאות מאתר האינטרנט של הקורס, ותשתמשו בשקופיות או בסיכומי ההרצאות כמראי מקום, תמיד תוכלו לחזור להגדרות ולהבין מהם כפל מטריצות, שיחלוף וכיוצא באלה הגדרות. ובסיכומי הרצאות באתר הקורס יש גם מצביעים למשאבים נוספים של אלגברה ליניארית בהם ניתן להשתמש כדי ללמוד עוד בעצמכם על אלגברה לינארית. ובהמשך, בעזרת הכלים החדשים האלה, נוכל בסרטונים הקרובים לפתח צורות חזקות יותר של רגרסיה ליניארית שיכולות להציג הרבה יותר נתונים, הרבה יותר תכונות, הרבה יותר דוגמאות אימון  ובהמשך לאחר הרגרסיה החדשה אנחנו בעצם נמשיך להשתמש בכלים האלה של אלגברה ליניארית כדי לבנות גם אלגוריתם למידה חזק יותר.