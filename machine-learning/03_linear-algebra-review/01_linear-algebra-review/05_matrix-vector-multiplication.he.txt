בסרטון הזה, אני רוצה להתחיל לדבר על איך מכפילים מטריצות. נתחיל עם מקרה פרטי של כפל וקטור-מטריצה - הכפלת של מטריצה בוקטור. בואו נתחיל עם דוגמה. הנה מטריצה, והנה וקטור, נניח שאנחנו רוצים לכפול את המטריצה הזו בוקטור הזה, מה התוצאה? תרשו לי קודם כל לעשות את הדוגמה הזו, ואז נחזור ונראה מה היו השלבים. מסתבר שהתוצאה של תהליך הכפל הזה תהיה בעצמה וקטור. ואני קודם אעשה את התהליך ואז נחזור ונראה בדיוק מה עשיתי. כדי לחשב את האיבר הראשון בוקטור התוצאה, אני לוקח את שני המספרים האלה, מכפיל אותם את אברי השורה הראשונה של המטריצה ומחבר את התוצאות. אחד כפול אחד, ושלוש כפול חמש, והסכום הוא אחת ועוד חמש עשרה אז קיבלנו שש עשרה. אני כותב כאן שש עשרה. עבור השורה השנייה, האיבר השני, אני לוקח את השורה השנייה ומכפיל אותה בוקטור הזה, אז יש לי ארבע כפול אחת, ועוד אפס כפול חמש, שזה ארבע, אז פה יוצא ארבע. ולבסוף עבור האיבר האחרון יש לנו שתיים אחת כפול אחת חמש, או שתיים כפול אחת, ועוד אחת כפול 5, שווה 7, ולכן אני רושם כאן 7. אז התוצאה של כפל של מטריצה 3x2 במטריצה 2x1 גם היא וקטור תלת-ממדי. התוצאה היא מטריצה ​​3x1, ומאחר והיא מטריצה שלושה על אחת, 3x1, אז במילים אחרות מטריצה ​​3x1 היא פשוט וקטור תלת ממדי. אז אני מבין שעשיתי את זה די מהר, ואולי אתה לא בטוח שאתה יכול לחזור על התהליך בעצמך, אבל בואו נסתכל בפירוט רב יותר על מה בדיוק קורה ואיך נראה התהליך הזה של כפל מטריצה בוקטור. הנה הפרטים של איך להכפיל מטריצה בוקטור. נגיד שיש לי מטריצה A ואני רוצה להכפיל אותה בוקטור x. התוצאה תהיה וקטור y. אז מטריצה A ​​היא בעלת ממדים m על n, או m שורות ו-n עמודות ואנחנו מכפילים אותה במטריצה n  על 1, כלומר וקטור עם ממד n. אז ה-n כאן חייב להיות שווה ל-n השני. במילים אחרות, מספר העמודות במטריצה הזו, מספר העמודות n. מספר העמודות כאן חייב להיות זהה למספר השורות כאן. המטריצה צריכה להתאים לממד של הוקטור הזה. והתוצאה של הכפל הזה תהיה וקטור y  בעל ממד m. m הוא מספר השורות במטריצה הזו A. אז איך באמת מחשבים את הוקטור הזה y? אז כדי לחשב את הוקטור y, התהליך הוא שכדי לחשב את האלמנט ה-i של y, צריך לכפול את השורה ה-i של המטריצה A באיברים של הוקטור x ולחבר אותם. הנה מה שאני מתכוון. על מנת לחשב את האיבר הראשון של y, המספר הראשון - מה שזה לא יהיה - אנחנו ניקח את אברי השורה הראשונה של המטריצה A ונכפיל אותם לפי הסדר עם האברים של הוקטור x. אני לוקח את המספר הראשון ומכפיל אותו במספר הראשון הזה. אחר כך אני לוקח את המספר השני ומכפיל אותו במספר השני הזה. ואז את השלישי ומכפיל אותו בשלישי, וכן הלאה עד הסוף. ואז אני מחבר את כל המכפלות האלה והתוצאה של כל זה היא הרכיב הראשון של y. ואז כשאנחנו רוצים לדעת את האיבר השני של y, נניח את האיבר הזה. הדרך לעשות את זה היא לקחת את השורה השנייה של A ולחזור על כל העניין. אז ניקח את השורה השנייה של A, נכפיל אותה איבר איבר באיברים של x ונחבר את המכפלות וזה ייתן לנו את האיבר השני של y, ואז ממשיכים עם השורה השלישית של A, מכפילים את איבריה עם הווקטור x, מסכמים את התוצאות ואז אנחנו מקבלים את האיבר השלישי וכן הלאה, עד שמגיעים לשורה האחרונה, בסדר? אז זו הפרוצדורה. בוא נעשה עוד דוגמה. הנה דוגמה: קודם כל בואו נסתכל על הממדים. פה זו מטריצה שלש על ארבע. זהו וקטור ארבעה-ממדי, או מטריצה ​4x1, ולכן התוצאה של המכפלה תהיה וקטור תלת ממדי. וקטור עם מקום לשלושה אברים. בואו נעשה את המכפלות. אז עבור האיבר הראשון, אני לוקח את ארבעה המספרים האלה ומכפיל אותם בוקטור x. אז יש לי 1x1 פלוס 2x3 פלוס 1x2 פלוס 5x1 שזה 1 + 6 + 2 + 5, שהם 14. ועבור האיבר השני, אני לוקח עכשיו את השורה הזו ומכפיל אותה בוקטור הזה, בסדר, אז 0x1 + 3x3 + 0x2 + 4x1, שהם 9 + 4, שהם 13. ולבסוף עבור האיבר האחרון, אני לוקח את השורה האחרונה, מינוס אחד כפול אחד פחות שתיים, או בעצם ועוד מינוס שתיים, כפול שלוש ועוד אפס כפול שתיים ועוד אפס כפול אחת, אז זה מינוס אחד מינוס שש, שהם מינוס שבע, אז זה מינוס שבע. בסדר? אז התשובה הסופית שלי היא הוקטור הזה, ארבע עשרה, אני אכתוב אותו ללא צבעים, ארבע עשרה, שלוש עשרה, מינוס שבע. וכפי שאמרנו, התוצאה כאן היא מטריצה של שלש על אחת. אז ככה מכפילים מטריצה בוקטור. אני יודע שהרבה דברים פשוט קרו בשקופית הזו, כך שאם אתה לא ממש בטוח איך כל זה קרה, אתה מוזמן להשהות את הסרטון, ולבחון בקפידה את כל החישובים שעשינו ולוודא שאתה מבין את כל הצעדים ומה בדיוק קרה עד שהגענו למספרים האלה, ארבע עשרה, שלוש עשרה ומינוס שבע. ועכשיו תרשו לי להראות לכם טריק. נניח שיש לנו קבוצה של ארבעה בתים, 4 בתים ב-4 גדלים כמו אלה. ונניח שיש לנו השערה לניבוי מחיר של בתים, בואו נגיד שאני רוצה לחשב, את (h(x עבור כל אחד מ-4 הבתים שלי כאן. אז יש דרך נאה להציג את זה ולהחיל את ההשערה הזו על כל הבתים שלי ביחד. מתברר שיש דרך נאה למדל את זה ככפל וקטור-מטריצה. אז הנה איך עושים את זה. אני בונה מטריצה ​​כדלקמן. המטריצה שלי היא טור של 1 1 1 1 וטור של מה שאני רושם כאן, שהוא הגדלים של ארבעת הבתים שלי, ואני בונה וקטור, והוקטור שלי הוא של שני אברים, 40- ו-0.25. אלה הם שני המקדמים, תטא-0 ותטא-1. ומה שאני עושה עכשיו הוא לקחת את המטריצה והוקטור ולהכפיל אותם, הפעמים הזה הוא סימן כפל. אז מה אני מקבל? אז זו מטריצה ארבע על שתיים. וזו מטריצה שתיים על אחת. התוצאה תהיה וקטור ארבע על אחת, בסדר. אז התוצאה תהיה מטריצה ארבע על 1 או וקטור עם ממד ארבע, אני אכתוב אחד מארבעת האברים, ארבעה המספרים הממשיים כאן. וזה האיבר הראשון של התוצאה, והדרך בה נקבל אותו היא על ידי הכפלה של השורה הראשונה בוקטור. אז זה יהיה -40 x 1 + 0.25 * 2104 אגב, בשקופיות הקודמות כתבנו 1 x -40 2014 x 0.25, אבל הסדר לא משנה, נכון? 40- כפול 1 זה בדיוק כמו 1 כפול 40-- והאיבר הראשון הוא כמובן (h(2014 אז הוא אכן תחזית המחיר של הבית הראשון. ומה לגבי האיבר השני? אני מקווה שאתם יכולים לראות מה צריך לעשות כדי לחשב את האיבר השני. נכון? צריך לקחת את השורה השניה ולכפול אותה בוקטור. אז זה יהיה -40 x 1 + 0.25 * 1416 זאת אומרת שזה בעצם (h(1416 נכון? וכן הלאה עבור האיברים השלישי והרביעי של וקטור התוצאה הזה. ובדיוק כאן הדבר הזה שבדיוק ציירתי מסביבו מלבן ירוק, זה מספר ממשי, נכון? זהו מספר ממשי אחד, והדבר השני הזה שציירתי מסביבו מלבן מגנטה - מלבן סגול, מגנטה - גם הוא מספר אמיתי, נכון? אז הדבר הזה בצד ימין - הדבר הזה הכי מימין, הוא מטריצה עם ממד 4x1, או וקטור 4-ממדי. ומה שנפלא כאן הוא שכאשר מתכנתים את זה - כאשר יש לך ארבעה בתים ואתה רוצה להשתמש בהשערה שלך לחזות את המחיר שלהם, לחזות את המחיר y של כל ארבעה הבתים. מה שזה אומר הוא, אתם מבינים, שאפשר לכתוב את זה בשורה אחת של קוד. כאשר נדבר על אוקטבה ושפות תכנות, אנחנו אכן נכתוב את זה בשורה אחת של קוד. נכתוב את הביטוי הבא: התחזית שווה מטריצת הנתונים כפול הפרמטרים, ברור? כשמטריצת הנתונים היא רשימת הגדלים של הבתים, והפרמטרים הם הדבר הזה כאן, וכפול הוא כפל וקטור-מטריצה. ואם תעשו את זה אז משתנה החיזוי הזה - מצטער על כתב היד הגרוע שלי - פשוט תיישמו את השורה האחת הזו של קוד, בהנחה שיש לכם ספרייה שיודעת לעשות כפל וקטור-מטריצה. אם פשוט תעשו את זה, אז התחזית תהיה הוקטור בעל מימד 4 הזה, מימין, שייתן לכם את רשימת המחירים החזויים. והאלטרנטיבה כדי לעשות את זה ככפל וקטור-מטריצה היא לכתוב משהו כמו לולאה i מ-1 עד 4, נכון? ואם יש נניח אלף בתים להעריך אז הלולאה היא i מ-1 עד אלף או משהו כזה. ואז אתה צריך לכתוב את פונקצית ההשערה, i שווה. ואז לעשות את החישוב בזה וזו עוד עבודה ומתברר שכאשר יש מספר גדול של בתים, כשמנסים לחזות את המחיר לא רק של ארבעה אלא אולי של אלף בתים אז מתברר שכאשר מיישמים את זה במחשב, כותבים יישום בכל אחת מהשפות השונות. זה נכון לא רק לגבי אוקטבה, אלא גם עבור סיקוול סרבר ג'אווה או פייתון, ועוד שפות עילית אחרות מתברר, שעל ידי כתיבת קוד בסגנון הזה משמאל, זה מאפשר לך לא רק לפשט את הקוד, כי עכשיו אתה פשוט כותב שורה אחת של קוד ולא המון פקודות. אבל, מסיבות של יעילות תאורטית, שנראה בהמשך, מתברר שזה הרבה יותר יעיל מבחינה חישובית לבצע תחזיות על כל המחירים של כל הבתים בדרך משמאל מאשר בדרך מימין, לו כתבנו נוסחה או פונקציה בעצמנו. אני אחזור לזה מאוחר יותר, כשנדבר על וקטוריזציה, אבל בעיקרון על ידי הצגה של פונקצית הניבוי בדרך הזו, מקבלים לא רק קוד פשוט, אלא גם קוד יעיל יותר. אז, זה הכל בקשר לכפל וקטור-מטריצה ואנו נשתמש בזה ובסוג פעולות כזה כשנפתח עוד רגרסיה לינארית במודלים נוספים. בסרטון הבא אנחנו ניקח את זה ונכליל אותו למקרה של כפל מטריצה במטריצה.