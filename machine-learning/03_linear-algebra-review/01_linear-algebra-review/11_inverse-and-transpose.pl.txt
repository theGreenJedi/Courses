W tym nagraniu chcę opowiedzieć Ci o paru specjalnych operacjach macierzowych, zwanych odwracaniem i transpozycją macierzy. Zacznijmy od odwracania macierzy -- jak zwykle zaczniemy od tego, jak ma się ona do liczb rzeczywistych. W ostatnim nagraniu powiedziałem, że liczba 1 odgrywa rolę elementu neutralnego w przestrzeni liczb rzeczywistych, bo dowolna liczba przemnożona przez 1
nie zmieni wartości. Okazuje się, że liczby rzeczywiste mają tę własność, że każda z nich posiada wartość odwrotną, np. dla liczby 3 istnieje pewna liczba, która jest odwrotnością trzech tak, że jeśli pomnożymy odwrotność przez 3, uzyskamy element neutralny -- 1. W tym wypadku odwrotnością jest
oczywiście 1/3. Mając jakąś inną liczbę, np. 12, możemy znaleźć liczbę, która będzie odwrotnością 12, co zapiszemy jako 12^(-1), lub po prostu 1/12. Tak więc jeśli pomnożymy przez siebie
te dwie rzeczy, ich iloczyn jest równy elementowi neutralnemu -- jedynce. Okazuje się teraz, że w przestrzeni liczb rzeczywistych nie każda
liczba posiada odwrotność. Np. liczba 0 nie ma odwrotności, prawda? ponieważ 1/0 jest wartością nieokreśloną. Tak jak tutaj: 1/0 jest niezdefiniowane. Teraz, przez resztę tego slajdu, będziemy się zastanawiać, co to znaczy obliczyć odwrotność macierzy. Idea jest taka: jeśli A jest macierzą n x n, i posiada odwrotność -- opowiem o tym trochę więcej później -- to odwrotność zapisujemy jako A^(-1), natomiast A*A^(-1), razy odwrotność, będzie się równać A^(-1)*A, co da nam macierz jednostkową (neutralną). Ok? Tylko macierze m x m posiadają odwrotność. Taka macierz m x m jest także nazywana macierzą kwadratową -- kwadratową, bo liczba wierszy jest równa liczbie kolumn. Okazuje się, że tylko macierze kwadratowe
posiadają odwrotność Tak więc A jest macierzą m x m, a jej odwrotność spełnia to równanie. Spójrzmy na konkretny przykład: powiedzmy, że mam macierz: 3, 4 2, 16; jest to więc macierz 2 x 2, a więc macierz kwadratowa, a więc posiadająca odwrotność. Okazuje się, że wiem, że odwrotność tej macierzy jest równa 0,4, - 0,1, -0,05 , 0,075. Jeśli wezmę te dwie macierze i przemnożę przez siebie, okazuje się, że otrzymam macierz jednostkową 2 x 2 -- I. To jest I 2 x 2. Ok? Tak więc na tym slajdzie tu mamy macierz A, a tutaj odwrotność macierzy A. I okazuje się, że jeśli obliczymy A*A^(-1), okazuje się, że otrzymamy również macierz jednostkową. Jak więc znalazłem tę odwrotność, albo skąd wziąłem tę odwrotność? Okazuje się, że czasem możesz obliczyć odwrotność samodzielnie, ale dziś już prawie nikt tego nie robi. Okazuje się, że dostępne jest bardzo dobre oprogramowanie numeryczne do obliczania odwrotności macierzy. Jest to kolejne zagadnienie, dla którego mamy dostępnych wiele bibliotek o otwartym kodzie źródłowym, które można linkować z poziomu dowolnego popularnego
języka programowania. Pozwól, że pokażę szybki przykład, jak obliczyłem tę odwrotność za pomocą oprogramowania o nazwie Octave. Pozwól, że je odpalę... Później będziemy sporo korzystać z Octave'a. Pokażę Ci szybko przykład. Stworzę macierz A, równą tej macierzy po lewej; wpiszę: 3, 4, 2, 16 -- to jest moja macierz A. To jest macierz [3 4 2 16], którą zapisałem tutaj, na dole, po lewej. Oprogramowanie pozwala mi obliczyć odwrotność A bardzo łatwo. Wpiszę po prostu: pinv(A). Tak więc ta macierz tutaj: 0,4 , -0,1 i tak dalej... Jest to rozwiązanie numeryczne, będące odwrotnością A. Pozwól, że o tylko zapiszę: inverseOfA jest równe pinv(A). Tak więc ustawiłem wartość inverseOfA; teraz mogę zweryfikować, że A*A(-1) jest równe macierzy jednostkowej. Tak więc otrzymałem macierz która ma jedynki po przekątnej, a reszta elementów to np. 10^(-17), 10^(-16), a więc z dokładnością do precyzji numerycznej, z uwzględnieniem małego błędu, który popełnia mój komputer, mnożąc te macierze, te elementy poza przekątnymi są właściwie równe 0, więc A razy odwrotność A równa się
macierzy jednostkowej. Możemy też sprawdzić, że A^(-1)*A także daje macierz jednostkową -- jedynki po przekątnej, a pozostałe wartości zbliżone do zera, nie licząc małych błędów zaokrągleń poza przekątnymi. W definicji odwrotności macierzy podałem pewien szkopuł: po pierwsze, macierz musi być kwadratowa; napisałem też: "JEŚLI istnieje ... ... odwrotność A"; kiedy dokładnie macierze posiadają odwrotność -- jest to poza zakresem naszej powtórki z algebry liniowej, ale intuicyjnie możesz skojarzyć, że tak jak 0 nie ma odwrotności, tak i np. macierz A, jeśli ma same zera, wtedy również nie posiada odwrotności, bo nie ma takiej macierzy, która po pomnożeniu przez macierz samych zer dałaby nam macierz jednostkową, tak więc macierz samych zer, a także parę innych macierzy
o podobnych właściwościach, nie posiada odwrotności. W ramach tej powtórki nie chcę jednak wchodzić w to, co to znaczy, że macierz posiada odwrotność -- okazuje się, że w przypadku zastosowań uczenia maszynowego nie powinno to być problemem. W przypadku algorytmów uczących się, gdzie może to być problem, wytłumaczę, co to znaczy dla algorytmu, że macierze nie ma odwrotności, oraz pokażę, jak sobie z takim przypadkiem radzić, czyli jak pracować z macierzami, które nie mają odwrotności. Intuicja jest jednak taka: możesz myśleć o macierzach, które nie posiadają odwrotności, że są w pewnym sensie zbyt bliskie zeru. Podsumowując terminologię: macierze nieposiadająca odwrotności jest czasem nazywana macierzą osobliwą lub
zdegenerowaną, a więc ta macierz tutaj jest przykładem macierzy [0 0 0 0] -- czyli przykładem macierzy
osobliwej, zdegenerowanej. Wreszcie, ostatnią, specjalną operacją macierzową, o której chcę opowiedzieć, jest
transpozycja macierzy. Powiedzmy, że mam macierz A -- jeśli obliczę jej transpozycję, otrzymam coś takiego
po prawej. Jest to transpozycja, co zapisujemy A indeks górny T. Transpozycję macierzy wyznacza się w sposób następujący: bierzemy pierwszy wiersz macierzy A: [1 2 0]; staje się on pierwszą kolumną transpozycji. Teraz biorę drugi wiersz A: [3 5 9], który staje się drugą kolumną transpozycji macierzy A. Transpozycję można wyobrażać też sobie jako lustrzane odbicie wszystkich elementów macierzy względem osi biegnącej przez środek macierzy, 
ustawionej pod kątem 45 stopni. A teraz bardziej formalna definicja transpozycji macierzy: powiedzmy, że A jest macierzą m x n. Powiedzmy też, że B jest transpozycją macierzy A. Oznacza to, że B jest macierzą n x m o odwróconych wymiarach, tzn. jeśli mamy tutaj macierz 2 x 3, transpozycją jest macierz 3 x 2. Co więcej: Bij = Aji, więc element ij macierzy B będzie równy elementowi ji macierzy A. Np. B12 będzie równe (spójrz na tę macierz) B12 będzie równe temu elementowi: 1. wiersz, 2. kolumna, czyli jest równe elementowi A21 -- 2. wiersz, 1. kolumna, o wartości 2. Kolejny przykład: B32 -- jak widać, jest to element równy 9, i jest on równy A23 -- temu elementowi tutaj -- 9. To podsumowuje więc definicję mówiąc, co to znaczy transponować macierz; właściwie podsumowuje też naszą
powtórkę z algebry liniowej. Na tym etapie mam nadzieję,
że wiesz już, jak dodawać i odejmować macierze, a także jak je mnożyć, a także wiesz, czym jest inwersja (tzn. odwracanie) oraz transpozycja macierzy -- są to najważniejsze operacje algebry liniowej, wykorzystywane w trakcie naszych zajęć. Jeśli widzisz ten materiał po raz pierwszy -- wiem, że pokazałem dużo materiału z algebry liniowej w bardzo krótkim czasie, i jest tu dużo do przetrawienia, jednak nie ma potrzeby zapamiętywania wszystkich definicji, które właśnie przerobiliśmy; jeśli ściągniesz kopię któregoś ze slajdów lub notatki do wykładu, zamieszczone
na stronie kursu, i będziesz korzystać ze slajdów czy notatek jako odniesienia, zawsze możesz na bieżąco sprawdzać definicje i przyswajać sobie, czym są mnożenie macierzowe, transpozycje itp. definicje. Notatki do wykładów zamieszczone
na stronie kursu odsyłają też do dodatkowych materiałów z algebry liniowej, z których możesz korzystać, aby samodzielnie
dowiedzieć się więcej o algebrze liniowej. Teraz, uzbrojeni w nowe narzędzia, w trakcie następnych nagrań będziemy w stanie rozwinąć potężniejsze formy regresji liniowej, które mogą przetworzyć o wiele więcej danych, o wiele więcej cech,  wiele więcej przykładów treningowych; nawet po tym, jak skończymy przerabiać
regresję liniową, będziemy dalej korzystać z tych narzędzi algebry liniowej, aby uzyskać także potężniejsze algorytmy uczące.