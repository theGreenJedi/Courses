Czym jest uczenie maszynowe? Prawdopodobnie korzystasz z niego wielokrotnie każdego dnia, nie zdając sobie z tego sprawy. Wyszukiwanie informacji poprzez Google czy Bing działa tak dobrze, ponieważ ich algorytmy uczenia maszynowego potrafią oceniać zawartość stron internetowych. Gdy aplikacja Facebooka lub Apple'a rozpoznaje na zdjęciach Twoich znajomych, jest to również uczenie maszynowe. Za każdym razem, gdy przeglądasz pocztę, nie musisz przekopywać się przez tony spamu dzięki filtrowi antyspamowemu. To wszystko dzięki temu, że Twój komputer nauczył się rozróżniać spam od normalnych wiadomości. Tak więc to właśnie jest uczenie maszynowe. To nauka, której celem jest uczenie komputerów wykonywania zadań bez programowania ich w tradycyjny sposób. Jeden z projektów badawczych, nad którymi pracuję, polega na uczeniu robotów sprzątania domu. Jak można się do tego zabrać? Jednym ze sposobów jest pokazanie robotowi, jak wykonywać zadanie, ucząc go w ten sposób. Robot obserwuje, które przedmioty podnosisz i gdzie je kładziesz; następnie próbuje robić to samo, nawet, gdy nie ma Cię w pobliżu. Dla mnie jednym z powodów, dla których jest to fascynujące, jest SI, czyli zagadnienie sztucznej inteligencji - budowa prawdziwie inteligentnych maszyn, potrafiących robić to samo, co ja czy Ty. Wielu naukowców uważa, że postęp w tym kierunku najlepiej osiągnąć poprzez algorytmy uczenia zwane sieciami neuronowymi, naśladujące pracę ludzkiego mózgu. O tym także będziemy się uczyć. W trakcie kursu nauczysz się algorytmów uczenia maszynowego oraz samodzielnie je zaimplementujesz. Mam nadzieję, że zarejestrujesz się na naszej stronie i do nas dołączysz.