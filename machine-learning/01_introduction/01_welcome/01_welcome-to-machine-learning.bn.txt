মেশিন লার্নিং কি? আপনি সম্ভবত না জেনেই প্রতিদিন এটা অনেকবার ব্যবহার করেন প্রতিবার আপনি যখন গুগল বা বিং ব্যবহার করে ওয়েব সার্চ করেন, তখন তারা কি সুন্দরভাবে ঠিক ঐ বিষয়টা খুজে দেয় কারণ তাদের মেশিন লার্নিং সফটওয়্যার জানে কিভাবে এক একটা বিষয়কে  (পেজ) ক্র‍মে সাজান ( র‍্যাঙ্ক) যায়। যখন ফেসবুক অথবা অ্যাপল এর ফটো এপ্লিকেশন ছবিতে আপনার বন্ধুদের চিনতে পারে সেটাও মেশিন লার্নিং। প্রতিবার আপনি যখন আপনার ইমেইল পড়েন এবং একটি স্প্যাম ফিল্টার আপনাকে অসংখ্য স্প্যাম মেইল থেকে রক্ষা করে, এটা হয় কারণ আপনার কম্পিউটার স্প্যাম আর প্রয়োজনীয় মেইল এর তফাৎ বুঝতে শিখেছে এ সবকিছুই  মেশিন লার্নিং। এটা এমন  বিজ্ঞান যা কম্পিউটারকে তেমন কোন প্রোগ্রামিং ছাড়াই কিছু কিছু কাজ করতে শেখায়। এখন আমি এমন একটা রিসার্চ প্রজেক্টে কাজ করছি যেখানে রোবটকে ঘর গোছানো শেখানো হচ্ছে। বলুনতো কিভাবে  একাজটা করা যেতে পারে? আচ্ছা, যা করা যায় তা হলো রোবটকে কাজগুলো করে দেখানো আর সে দেখে দেখে শিখবে। রোবটটি দেখবে আপনি কোন জিনিসটি তুলে কোথায় রাখছেন আর পরে যদি আপনি বাড়িতে  নাও থাকেন সে একইভাবে কাজ করতে চেষ্টা করবে । এই কাজটার ব্যাপারে  আমার উৎসাহের একটা কারণ হলো এটা এআই (AI), অর্থাৎ কৃত্রিম  বুদ্ধিমত্তা (artificial intelligence)  সম্পর্কিত সমস্যা। সত্যিকারের কৃত্রিম বুদ্ধিমত্তা সম্পন্ন যন্ত্র এমন হবে, যেগুলো আপনি বা আমি যা যা করি সব করতে পারবে। অনেক বিজ্ঞানী মনে করেন এআই বিষয়ে অগ্রগতির জন্য এলগরিদম শেখা সবচেয়ে ভাল উপায় এলগরিদম নিউরাল নেটওয়ার্ক গঠনের একটা পদ্ধতি যেখানে মানুষের ব্রেন যেভাবে কাজে করে ঠিক সেই নিয়ম অনুসরণ করা হয়। আমি আপনাদেরকে সেটাও শেখাব এই ক্লাসে আপনারা মেশিন লার্নিং সম্পর্কে শিখবেন আর নিজেরা  কোন প্রোগ্রামে তা ব্যবহার করবেন। আশা করি আপনারা আমাদের ওয়েবসাইটে সাইন আপ করবেন এবং আমাদের কাজে যোগ দেবেন।