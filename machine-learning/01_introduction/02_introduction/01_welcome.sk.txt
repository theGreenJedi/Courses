Vitajte v tomto kurze o strojovom učení. Strojové učenie je jedna z najvzrušujúcejších nových technológií. V tomto kurze sa naučíte o stave tejto zručnosti, a tiež sami získate prax vo vytváraní týchto algoritmov. Pravdepodobne používate algoritmy strojového učenia desiatky krát každý deň bez toho, aby ste o tom vedeli. Vždy, deď použijete internetový vyhľadávač ako Google alebo Bing na prehľadávanie internetu, jeden z dôvodov, prečo to funguje tak dobre je, že algoritmus navrhnutý Googlom alebo Microsoftom sa naučil triediť webstránky. Vždy, keď použijete fotografickú aplikáciu Facebooku alebo Applu a ona spozná fotky vašich priateľov, to je tiež strojové učenie. Vždy, keď čítate váš email a váš spamový filter vás zachráni pred tým, aby ste sa museli prehrabávať stovkami spamových emailov, to je tiež strojové učenie. Pre mňa je jeden z dôvodov, prečo som nadšený sen o umelej inteligencii, keď jedného dňa budeme stavať stroje také inteligentné ako vy alebo ja. Odtiaľ sme ešte ďaleko, ale veľa vedcov, ktorí sa zaoberajú umelou inteligenciou verí, že najlepší spôsob, ako sa dostať k tomuto cieľu, je pomocou algoritmov, ktoré napodobňujú spôsob, akým sa učí ľudský mozog. O tom vám tiež trochu porozprávam v tomto kurze. V tomto kurze sa naučíte o prelomových algoritmoch strojového učenia. Avšak zistíte, že iba poznať algoritmy a matematiku nestačí, ak neviete aj to, ako môžete tieto veci donútiť robiť to, čo chcete aj pri problémoch, na ktorých vám záleží. Preto sme strávili veľa času zostavovaním cvičení, aby ste mohli implementovať každý z týchto algoritmov a aby ste sami videli, ako fungujú. Prečo je teda strojové učenie dnes také rozšírené? Je to preto, že strojové učenie je oblasť, ktorá presiahla oblasť umelej inteligencie. Chceli sme stavač inteligentné stroje a ukázalo sa, že existuje niekoľko vecí, na ktoré môžeme počítač naprogramovať, napríklad hľadanie najkratšej trasy z A do B. Väčšinou sme však nevedeli, ako napísať programu, ktoré by robili zaujímavejšie veci, ako napríklad internetové vyhľadávače alebo označovanie fotiek alebo antispamové filtre. Uvedomili sme si, že jediný spôsob, ako sa to dá urobiť je, aby sa to stroj naučil robiť sám. Strojové učenie bolo teda vyvinuté ako schopnosť pre počítače a v súčasnosti sa dotýka všetkých častí priemyslu a vedy. Ja tiež pracujem na strojovom učení a počas bežného týždňa sa môžem rozprávať s pilotmi vrtuľníka, biológmi, zopár ľuďmi, čo pracujú s počítačovými systémami (teda mojimi kolegami tu na Stanforde) a priemerne dva až trikrát za týždeň dostanem email od ľudí v Silicon Valley, ktorí sa zaujímajú o aplikovanie algoritmov v ich vlastných problémoch. Toto je znak množstva problémov, ktorých sa strojové učenie dotýka. Je tu samostatná robotika, bioinformatika, obrovské množstvo vecí v Silicon Valley, na ktoré má vplyv strojové učenie. Tu je niekoľko ďalších príkladov strojového učenia. Prehľadávanie databáz. Jeden z dôvodov, prečo sa strojové učenie tak rozšírilo je rast webu a rast automatizácie. Toto všetko znamená, že máme oveľa väčšie objemy dát ako kedy predtým. Napríklad spoločnosti v Silicon Valley zbierajú údaje o kliknutiach na webe a snažia sa používať algoritmy strojového učenia na prehľadávanie týchto dát, aby lepšie pochopili používateľov a aby im dali to, čo chcú, to je práve teraz veľká časť Silicon Valley. Lekárske záznamy. S príchodom automatizácie teraz máme elektronické lekárske záznamy, takže ak môžeme zmeniť lekárske záznamy na lekárske znalosti, môžeme lepšie pochopiť choroby. Bioinformatika. Znova vďaka automatizácii, biológovia zbierajú veľa údajov a sekvenciách génov, sekvenciách DNA atď., a stroje nám vďaka algoritmom umožňujú oveľa lepšie pochopiť ľudské gény a čo znamená byť človekom. A tiež v inžinierstve, vo všetkých oblastiach inžinierstva, máme väčšie a väčšie objemy dát, ktoré sa snažíme pochopiť vďaka algoritmom. V druhom rade je to využitie strojov, ktoré nemôžeme naprogramovať sami. Napríklad ja som veľa rokov pracoval na nezávislej helikoptére. Jednoducho sme nevedeli napísať program, aby táto helikoptéra letela sama. Jediný spôsob, ktorý fungoval, bolo donútiť počítač, aby sa sám naučil, ako riadiť helikoptéru. [hučanie helikoptéry] Rozpoznávanie písma. Ukázalo sa, že jeden z dôvodov, prečo nie je vôbec drahé doručovať poštu v Spojených štátoch a medzinárodne je to, že keď napíšete takúto obálku, existuje algoritmus, ktorý sa naučil čítať rukopis, takže dokáže automaticky poslať obálku na správne miesto, takže nás stálo pár centov poslať ju tisícky kilometrov ďaleko. A vlastne ak ste videli oblasti spracovávania prirodzených jazykov alebo počítačového videnia, toto sú oblasti umelej inteligencie týkajúce sa porozumenia jazykov a porozumenia obrázkov. Väčšina spracovávania prirodzených jazykov a väčšina počítačového videnia v dnešnej dobe je aplikované strojové učenie. Tieto algoritmy sú tiež často používané na prispôsobiteľné programy. Vždy, keď idete na Amazon alebo Netflix alebo Itunes, a to vám odporučí filmy, produkty a hudbu, to je algoritmus strojového učenia. Ak o tom porozmýšľate, majú milión používateľov, neexistuje spôsob, ako napísať milión rôznych programov pre milión rôznych používateľov. Jediný spôsob, ako donútiť softvér dávať tieto prispôsobené odporúčania je naučiť sa sám sa prispôsobiť vašim preferenciám. A nakoniec, algoritmy strojového učenia sa dnes používajú na porozumenie ľudskému učeniu a porozumenie mozgu. Budeme hovoriť o tom, ako to vedci používajú, aby pokročili smerom k veľkému snu o umelej inteligencii. Pred zopár mesiacmi mi jeden študent ukázal článok o top dvanástich informatických zručnostiach. Zručnostiach, ktorým IT zamestnávatelia nemôžu povedať nie. Bol to trošku starší článok, ale navrchu zoznamu o najžiadanejších IT zručnostiach bolo strojové učenie. Tu na Stanforde je počet recruiterov, ktorí sa pýtajú, či poznám nejakých končiacich študentov strojového učenia oveľa väčší ako počet študentov študujúcich strojové učenie ktorí končia každý rok. Takže si myslím, že existuje veľká, nenaplnená ponuka pre tieto zručnosti, a toto je skvelý čas učiť sa o strojovom učení, a ja dúfam, že vás v tomto kurze naučím veľa o strojovom učení. V ďalšom videu získate formálnejšiu definíciu toho, čo je strojové učenie. Začneme tiež hovoriť o hlavných druhoch problémov v strojovom učení a o algoritmoch. Tiež sa naučíte najdôležitejšie termíny a začnete rozlišovať, aké sú rôzne algoritmy a kedy je každý z nich vhodný.