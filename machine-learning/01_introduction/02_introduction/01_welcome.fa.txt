به این کلاس آنلاین رایگان یادگیری ماشین خوش آمدید.
یادگیری ماشین یکی از جذاب‌ترین تکنولوژی‌های اخیر است. و در این کلاس شما جدیدترین تکنولوژی‌های یادگیری ماشین را خواهید آموخت و همچنین می‌تونید پیاده‌سازی و استفاده از این الگوریتم‌ها رو تمرین کنید. شما احتمالا چندین بار در روز
از الگوریتم‌های یادگیری استفاده کرده اید، بدون اینکه خودتون هم بدونید. هر بار که از یک
موتور جستجوگر وب مثل گوگل یا بینگ استفاده می‌کنید تا اینترنت رو بگردید، یکی از دلایلی که 
به درستی کار می‌کنن اینه که از الگوریتم‌های یادگیری استفاده می‌کنند. این الگوریتم‌ها که توسط گوگل یا
مایکروسافت پیاده سازی شده‌اند، یادگرفته‌اند که چطور صفحات وب رو رتبه‌بندی کنند. هر بار که شما از فیسبوک استفاده می‌کنید یا
برنامه ویرایش تصاویر اپل رو باز می‌کنید و اون تصاویر دوستانتون رو تشخیص می‌دهِ
در واقع از یادگیری ماشین استفاده می‌کنید. هر بار که شما ایمیلتون رو باز می‌کنید و فیلتر هرزنامه‌ها،
شما رو از هزاران هرزنامه نجات می‌ده باز هم از یادگیری ماشین استفاده می‌کنید.
برای من یکی از چیزایی که هیجان زده‌ام می‌کنه رویای هوش مصنوعی‌ای که روزی ماشین‌هایی به هوشمندی 
من و شما بسازم. البته ما از این هدف فاصله بسیار زیادی داریم ولی خیلی
از پژوهشگران هوش مصنوعی معتقدند که بهترین راه به سمت این هدف از طریق الگوریتم‌هایی یادگیری‌ای ست 
که سعی می‌کنه به همون شکلی که مغز انسان کار می‌کنه، عمل کنه. من به مقدار بیشتر راجب این 
موضوع در این کلاس برای شما صحبت خواهم کرد. در این کلاس شما می‌تونید در مورد الگوریتم‌های جاری 
یادگیری ماشین بیاموزید. اما ثابت شده که تنها دونستن الگوریتم‌ها و 
ریاضیات برای حل مشکلاتی که روزانه با آنها روبرو می‌شید
بدون اینکه بدونید اونا چطور کار کمی‌کنن کافی نیست به همین خاطر ما زمان زیادی رو به 
توسعه تمرین‌هایی برای شما اختصاص دادیم که شما بتونین هر کدوم از این الگوریتم‌ها رو برای
خودتون پیاده‌سازی کنید و ببینید که چطوری کار می‌کنند. اما چرا یادگیری ماشین این روزها اینقدر رایج شده؟ یادگیری ماشین رشته‌ایه که توسعه یافته از هوش مصنوعی هست. می‌خواستیم که ماشین‌های هوشمند بسازیم ولی
مشخص شد که یه سری چیزهای ابتدایی هستند که ما می‌تونیم ماشین‌ها رو برنامه ریزی کنیم که انجام بدن مثل
پیدا کردن کوتاه ترین مسیر از A به B. اما اکثر مواقع ما نمی‌دونیم چطور برنامه‌ای
با هوش مصنوعی بنویسیم که کارهای جذاب‌تری مثل جستجوی وب یا پرچسب زنی عکس‌ها
یا جلوگیری از هرزنامه‌ها رو انجام بدن. ما متوجه شدیم که این چیزها رو خود ماشین 
باید یاد بگیره که انجام بده از این رو یادگیری ماشین در ابتدا برای افزودن
قابلیت‌های جدید برای کامپیوتر خلق شد و امروزه در بسیاری از حوزه‌های صنعت و علوم پایه استفاده می‌شه. برای من که در حوزه یادگیری ماشین کار می‌کنم
در یک هفته معمولی بیشتر با خلبانان هلی‌کوپتر، زیست شناسان و یه گروه
از افراد علوم کامپیوتری (همکارانم در اینجا یعنی استنفورد) سپری می‌شه
و در هفته دو-سه بار ایمیل‌هایی از صنایع، از «سیلیکان ولی» گرفته 
تا افرادی که مشتاق به استفاده از الگوریتم‌های یاگیری در مسايل خودشون هستند، در یافت می کنم
این نشان دهنده بازه‌ای ست که یادگیری ماشین پوشش می‌ده.
روبات‌های خودمختار، محاسباتی زیستی هزاران چیز در «سیلیکان ولی»
که یادگیری ماشین روی اونا تاثیر داره در اینجا چند مثال از یادگیری ماشین رو عنوان می کنم.
یکی از اونا کاوش بانک‌های داده‌ست. یکی از دلایل رواج یادگیری ماشین
رشد وب و اتوماسیون است.. این یعنی اینکه ما مجموعه داده‌های بسیار بزرگتری 
رو نسبت به هر زمان دیگه‌ای در اختیار داریم از این رو برای مثال شرکت‌های «سیلیکان ولی» امروزه 
در حال جمع‌اوری داده‌های کلیک‌ها در وب که بهش داده‌های جریان کلیک هم گفته می‌شه، هستند،
و اونا با استفاده از یادگیری ماشین سعدی در فهمیدن کاربرانشون دارند تا
بتون به شکل بهتری به کاربران خدمت رسانی کنند این یکی از بزرگترین بخش‌های «سیلیکان ولی» در حال حاضر هست.
سوابق پزشکی! با پیشرفت اتوماسیون، امروزه
ما سوابق پزشکی الکترونیکی رو داریم، پس حالا که ما می‌تونیم داده‌های پزشکی رو تبدیل به
دانش پزشکی کنیم، اونوقت ما می‌تونیم شروع کنیم به فهم بهتر بیماری‌ها. زیست‌شناسی کامپیوتری!
دوباره، با استفاده از اتوماسیون، ما می‌تونیم یه عالمه داده راجب دنباله‌های ژن‌ها، دنباله‌های DNA و 
غیره رو جمع آوری کنیم و ماشین‌هایی که این الگوریتم‌ها رو اجرا می‌کنند، به ما 
درک بهتری از ساختار ژنی بدن انسان و معنی انسان بودن، داده‌اند.
همچنین در مهندسی، در هر رشته‌ای از مهندسی، ما دیتاست‌های بسیار بسیار 
بسیار بسیار بزرگتری داریم که داریم سعی می‌کنیم تا با استفاده از 
الگوریتم‌های یادگیری از اونا سر در بیاریم. دومین بازه از کاربرد الگوریتم‌های یادگیری ماشین، کاربردهایی هست که 
ما نمی‌تونیم اونا رو با دست برنامه نویسی کنیم. من سال‌ها روی هلی‌کوپترهای خودمختار کار کرده‌ام.
ما اصلا نمی‌دونستیم چطور برنامه‌ای برای این هلی‌کوپترها بنویسیم که اونا بتونن خودشون خودمختار پرواز کنن.
تنها کاری که جواب داد این بود که یه کامپیوتر خودش یاد بگیره که چطور این 
هلی‌کوپتر رو به پرواز در بیاره. [صدای پرواز هلی‌کوپتر] تشخیص دست خط. 
یکی از دلایل ارزانی ارسال یک نامه از یک سوی کشور به سوی دیگر آن، در آمریکا یا هرجای دیگه وقتی شما روی پاکت نامه مثل این، چیزی می‌نویسید، اینه که یک الگوریتمی وجود داره که یاد گرفته که 
چطور دست خط رو تشخیص بده تا به صورت خودکار نامه رو به مسیر خودش هدایت کنه.
به همین دلیله که ارسال یه همچنین چیزی به چندین هزار مایل اونورتر، فقط چند سنت هزینه می‌بره. در حقیقت شما حوزه‌های پردازش زبان طبیعی و بینایی ماشین رو دیدین و
این‌ها همه زیر مجموعه هوش مصنوعی هستند که سعی می‌کنند تا زبان یا تصاویر رو درک کنند. بیشتر پردازش زبان طبیعی و بیشتر بینایی رایانه امروزه برگرفته از یادگیری ماشینِ کاربردیه. همچنین، الگوریتم‌های یادگیری امروزه به طور گسترده‌ای 
در برنامه‌های خودسفارشی ساز استفاده می‌شوند. هر دفعه که شما از Amazon یا Netflix یا iTunes خرید می‌کنید 
و اون به شما چند فیلم ، آهنگ یا محصول رو پیشنهاد می‌ده از الگوریتم‌های یادگیری استفاده می‌شه. اگه بهش فکر کنید می‌بیند که اونا میلیون‌ها کاربر دارند و
امکان نداره که یک میلیون برنامه برای یک میلیون کاربرتون بنویسید. تنها راه اینکه برنامه بتونه به کاربران پیشنهاد‌های سفارشی بده اینه که بتونه به تنهایی خودش رو با علایق شما وفق بده. و در آخر یادگیری ماشین امروزه برای این استفاده می‌شه که بتونه 
یادگیری انسان‌ها و طرز کار مغز رو درک کنه. ما در مورد این صحبت می‌کنیم که چطور محققین دارن از یادگیری ماشین برای پیشرفت به سمت تحقق رویای بزرگ هوش مصنوعی استفاده می‌کنند. یک ماه پیش یک دانشجو به من یک مقاله راجب ۱۲ مهارت برتر IT نشون داد.
مهارت‌هایی که مدیران استخدام حوزه IT بهشون نه نمی‌تونن بگن. اگر چه این مقاله کمی قدیمی بود ولی بالاترین مهارت در این لیست ۱۲ تایی، یادگیری ماشین بود. در اینجا یعنی استنفورد، تعداد افرادی که دنبال کارمند می‌گردند
و با من تماس می‌گیرند که آیا دانشجوی تحصیلات تکمیلی‌ای در این رشته می‌شناسم 
از تعداد دانشجویانی که در این رشته فارغ‌التحصیل می‌شن به مراتب بیشتره. و من فکر می‌کنم یک عطش سیراب نشده‌ای برای این رشته وجود داره و الان زمان خوبی برای یادگرفتن یادگیری ماشینه. و من امیدوارم که بتونم تا حد زیادی بتونم در این زمینه به شما چیز یاد بدم. در ویدئو بعدی ما به شما تعریف رسمی‌تری از یادگیری ماشین ارائه می‌دیم. و بحث راجب انواع مسائل یادگیری ماشین و الگوریتم‌های اون رو شروع می‌کنیم. شما یک سری اصطلاحات یادگیری ماشین رو خواهید آموخت و تا حدودی می‌فهمید که الگوریتم‌های مختلف چیا هستند و هر کدوم کجا ممکنه کاربرد داشته باشند.