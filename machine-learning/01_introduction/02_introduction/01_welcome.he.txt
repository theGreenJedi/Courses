ברוכים הבאים לקורס חינמי ומקוון זה בנושא למידה חישובית. למידה חישובית היא אחת הטכנולוגיות המרגשות לאחרונה. ובקורס זה, תלמדו על המצב הנוכחי בתחום, ותתרגלו את יישומם והרצתם של אלגוריתמים בעצמכם. אתם, מן הסתם, משתמשים בלמידה חישובית
מספר פעמים ביום מבלי לדעת זאת. בכל פעם שאתם משתמשים במנוע חיפוש באינטרנט, כדוגמת גוגל או בינג, על מנת לחפש באינטרנט, אחת הסיבות שזה עובד היטב היא שאלגוריתם למידה, כזה שיושם על ידי גוגל או מיקרוסופט, למד כיצד לדרג דפי אינטרנט. בכל פעם שאתם משתמשים ביישום photo typing של פייסבוק או של אפל והוא מזהה את התמונה של חברכם, גם זאת היא למידה חישובית. בכל פעם שאתם קוראים את הדוא"ל שלכם ומסנן דואר הזבל שלכם חוסך מכם דשדוש דרך טונות של דואר זבל, גם זה הוא אלגוריתם למידה.
עבורי, אחת הסיבות שאני מתרגש היא חלום הבינה המלאכותית של בניית מכונות יום אחד,
אינטליגנטיות כמוכם או כמוני. אנחנו עדיין נמצאים הרחק מיעד זה, אך חוקרי בינה מלאכותית רבים מאמינים שהדרך הטובה ביותר כלפי יעד זה היא בעזרת אלגוריתמי למידה חישובית המנסים לחקות את דרך הלימוד של המוח האנושי. אספר לכם מעט גם על כך בקורס זה. בקורס זה תלמדו על אלגוריתמי למידה חישובית המתקדמים ביותר, אך מסתבר שרק להכיר את האלגוריתמים ולהכיר את המתמטיקה זה לא ממש עוזר אם אתם לא יודעים בנוסף כיצד לגרום בפועל לדברים אלו לעבוד על בעיות שחשובות לכם. לכן, השקענו גם זמן רב בפיתוח תרגילים עבורכם כך שתוכלו לממש כל אחד מאלגוריתמים אלו ולהבין בעצמכם כיצד הם פועלים. אם כן, מדוע הלמידה החישובית כה נפוצה כיום? מסתבר שלמידה חישובית היא תחום שצמח מתוך התחום של בינה מלאכותית. רצינו לבנות מכונות אינטליגנטיות ומסתבר שישנם מספר דברים בסיסיים שניתן לתכנת מכונה לבצע, כמו כיצד למצוא את המסלול הקצר ביותר מ A ל B. אך בעיקר, פשוט לא ידענו כיצד לכתוב תוכנות בינה מלאכותית שיבצעו את הדברים היותר מענינים, כמו חיפוש באינטרנט, תיוג תמונות או אנטי-דואר-זבל עבור דוא"ל. היתה קיימת ההבנה שהדרך היחידה לבצע דברים אלו היא לגרום למכונה ללמוד לעשות זאת בעצמה. אם כך, למידה חישובית פותחה כיכולת חדשה עבור מחשבים והיום היא נוגעת בהרבה חלקים של התעשייה והמדע הבסיסי. עבורי, אני עובד בלמידה חישובית, ובשבוע אופייני אני עשוי למצוא את עצמי משוחח עם טייסי מסוקים, אנשי ביולוגיה, ומספר אנשי מערכות מיחשוב (וכך גם עמיתיי כאן בסטנפורד), ובממוצע פעמיים-שלוש בשבוע אנשים מתעשיית עמק הסיליקון היוצרים איתי קשר בדוא"ל, מגלים ענין ביישום אלגוריתמי למידה חישובית לבעיות שלהם. זהו הסימן למגוון הרחב של הבעיות שבהם נוגעת למידה חישובית. ישנם: רובוטיקה עצמאית, ביולוגיה חישובית, וטונות של נושאים בעמק הסיליקון שלמידה חישובית משפיעה עליהם. אלו הם דוגמאות נוספות של למידה חישובית. ישנה כריית מידע. אחת הסיבות שלמידה חישובית הפכה לנפוצה כל כך היא הגידול של הרשת העולמית והגידול באוטומציה. המשמעות של כל זה
היא שיש לנו הרבה יותר פרטי מידע מאי פעם. למשל המון חברות מעמק הסיליקון אוספות היום נתוני קליקים מהאינטרנט, שנקראים גם מידע "רצף הקלקות".
החברות מנסות להשתמש באלגוריתמי למידה חישובית כדי לכרות את המידע הזה ולהבין את המשתמשים יותר טוב כדי לשרת אותם יותר טוב. זה חלק גדול מהחברות בעמק הסיליקון היום. תיקים רפואיים. עם הגידול באוטומציה, יש לנו תיקים רפואיים, אז אם אנחנו רוצים, אנחנו יכולים להפוך את התיקים הרפואיים לידע רפואי, ואז אנחנו יכולים להתחיל להבין מחלות יותר טוב. ביולוגיה חישובית - שוב, בזכות האוטומציה, ביולוגיים אוספים המון מידע על גנים, רצפי DNA, וכו', ואלגוריתמי למידה חישובית נותנים לנו הבנה הרבה יותר טובה של הגנום האנושי, ומה פירוש להיות אדם.
וגם בהנדסה, בכל תחומי ההנדסה יש לנו כמות הולכת וגדלה של מידע שאנחנו מנסים להבין באמצעות אלגוריתמי
למידה חישובית. יש תחום שלם של יישומים בהנדסת מכונות שאי אפשר לתכנת
ביד. כך למשל, אני עבדתי הרבה שנים על אוטומציה של הליקופטרים.
אנחנו פשוט לא ידענו איך לכתוב תוכנית מחשב שתגרום למסוק הזה לטוס בעצמו. הדרך היחידה שעבדה הייתה ללמד את המחשב ללמוד בעצמו להטיס את המסוק. זיהוי כתב יד. מסתבר שאחת הסיבות שבגללן כל כך זול היום לנתב דואר בין המדינות, בארה"ב ובעולם, היא שכשאתה כותב מכתב כמו זה, מסתבר שיש אלגוריתם למידה חישובית שלמד איך לקרוא כתב יד ולכן יכול אוטומטית לנתב את המכתב לדרכו, וכך זה עולה לנו מספר סנטים לשלוח את הדבר הזה למרחקים. למעשה, אם אתם מכירים את העולם של עיבוד שפה טבעית או ראייה ממוחשבת, אז אלו הם התחומים של בינה מלאכותית הנוגעים להבנה של שפה או להבנה של תמונות. רוב התחום של עיבוד שפה טבעית ורוב התחום של ראייה ממושבת כיום מיישם למידה חישובית. אלגוריתמי למידה חישובית משמשים גם לתוכנות שעושות התאמה אישית. בכל פעם שאתם ניגשים לנטפליקס או אמאזון או לiTunes Genius,  והוא ממליץ לכם על הסרטים או המוצרים והמוזיקה שלכם, זהו שימוש בלמידה חישובית. 
אם אתם חושבים על זה יש לזה מיליוני משתמשים. אין סיכוי לכתוב מיליוני תוכנות שונות למיליוני משתמשים. הדרך היחידה שבה תוכנה יכולה לתת את כל ההמלצות המותאמות האלו היא על ידי לימוד בעצמה להתאים את עצמה להעדפות שלך.
ואחרון חביב, אלגוריתמי למידה חישובית נמצאים בשימוש היום כדי להבין את הלמידה האנושית וכדי להבין את המוח. אנחנו נדבר על איך חוקרים משתמשים בזה כדי להתקדם לעבר החלום הגדול של בינה מלאכותית. לפני מספר חודשים, סטודנט הראה לי מאמר על שניים-עשר הכישורים המבוקשים ביותר בעולם התוכנה. 
הכישורים שמגייסים ממש מחפשים.
זה היה מאמר קצת ישן, אבל בראש הרשימה היתה למידה חישובית. 
כאן בסטנפורד, מספר המגייסים שפנו אליי ושאלו אם אני מכיר בוגרים שלמדו למידה חישובית הוא גדול ממספר הבוגרים השנתי. כך שאני חושב שיש דרישה גדולה לענף הזה, ושזאת תקופה מצוינת כדי ללמוד למידה חישובית, ואני מקווה ללמד אתכם הרבה על למידה חישובית בקורס הזה. בוידיאו הבא, אנחנו נתחיל לתת הגדרה פורמלית למהי למידה חישובית. ואז נתחיל לדבר על הסוגים העיקריים של אלגוריתמי למידה חישובית. אתם תלמדו חלק מהמונחים ונתחיל לקבל מושג על האלגוריתמים השונים
ומתי יכול כל אחד מהם להיות שימושי.