בסרטון הזה ובסרטונים הקרובים, אני רוצה להתחיל לדבר על בעיות סיווג, שבהן המשתנה y שאתה רוצה לחזות הוא בוליאני. נפתח אלגוריתם שנקרא רגרסיה לוגיסטית, שהוא אחד מאלגוריתמי הלמידה הפופולריים ביותר והנפוצים ביותר בשימוש כיום. הנה כמה דוגמאות של בעיות סיווג. מוקדם יותר דיברנו על סיווג דוא"ל זבל כדוגמה לבעיית סיווג. דוגמה נוספת היא איך לסווג עסקאות מקוונות. אם יש לך אתר אינטרנט שמוכר דברים ואתה רוצה לדעת אם עסקה מסוימת נועדה להונות אותך או לא, האם הקונה משתמש בכרטיס אשראי גנוב או אולי גנב את סיסמת המשתמש. גם זו בעיית סיווג. וקודם דיברנו גם על דוגמה של סיווג גידולים, גידולים סרטניים, כממאירים או כשפירים. בכל הבעיות הללו המשתנה y שאנחנו מנסים לחזות הוא משתנה שאפשר לחשוב עליו כמקבל אחד משני ערכים, או אפס או אחת, או דואר זבל או לא דואר זבל, או הונאה או לא הונאה, גידול ממאיר או שפיר. שם נוסף לקבוצה שאנחנו מסמנים באפס הוא הקבוצה השלילית, ושם אחר עבור הקבוצה המקבלת את הערך אחת הוא הקבוצה החיובית. אז נסמן באפס את הגידולים השפירים, ובאחת, הקבוצה החיובית, את הגידולים הממאירים. או הסיווג לשתי קבוצות, דואר זבל או לא דואר זבל, וכן הלאה. ההחלטה על שתי הקבוצות, החיובית והשלילית, איזו אפס ואיזו אחת, היא שרירותית במקצת ולא ממש חשובה, אבל הרבה פעמים יש לנו הרגשה שקבוצה היא שלילית כי חסר לה משהו כמו היעדרו של גידול ממאיר. ואילו אחת בקבוצה החיובית מסמלת שיש לה התכונה שאנחנו מחפשים, אבל ההחלטה מי שלילית ומי חיובית היא שרירותית ולא חשובה כל כך. כרגע אנחנו נתחיל עם בעיות סיווג שבהן יש רק שתי אפשרויות, אפס ואחת. מאוחר יותר נדבר גם על בעיות רבות-מחלקות שבהן y עשוי לקבל נניח ארבעה ערכים אפס, אחת, שתיים, שלוש. זו נקראת בעיית סיווג רבת-מחלקות. אבל במשך מספר קטעי הווידאו הבאים, בואו נתחיל עם חלוקה לשתי קבוצות, או בעית סיווג בינארית ורק יותר מאוחר נטפל במצב של מחלקות מרובות. אז איך אנחנו מפתחים אלגוריתם לסיווג? הנה דוגמא של סדרת אימון עבור משימת סיווג לסיווג גידולים לממאירים או שפירים. ושימו לב שלממאירות יש רק שני ערכים, אפס דהיינו לא, אחת דהיינו כן. אז דבר אחד שאנחנו יכולים לעשות בהינתן סדרת האימון הזו הוא להחיל את האלגוריתם שאנחנו כבר מכירים, את הרגרסיה הלינארית, ביחס למערך הנתונים הזה, ופשוט לנסות להתאים את הקו הישר לנתונים. אז אם ניקח את סדרת האימון הזו ונתאים לה קו ישר, נקבל השערה שנראית אולי ככה, כן. אז זוהי ההשערה שלי. (h(x שווה תטא משוחלפת כפול x. אם אנחנו רוצים לעשות תחזית, אז דבר אחד שאפשר לנסות לעשות הוא לשים סף של תוצאות הסיווג ברמה של 0.5, זאת אומרת לפי הציר האנכי ב-0.5 ואם פונקצית ההשערה מוציאה ערך גדול או שווה ל-0.5 אז נחליט ש-y = 1. ואם התוצאה קטנה מ-0.5 אז נחליט ש-y = 0. הבה נראה מה קורה אם עשינו את זה. אז 0.5 הוא המקום שבו נמצא הסף וכך משתמשים כאן ברגרסיה ליניארית. כל מה שנמצא מימין לנקודה הזו אנחנו נשייך לקבוצה החיובית. כי ערך התוצאה שווה או גדול מ-0.5 על הציר האנכי, וכל מה שנמצא משמאל לנקודה הזו, אנחנו נעריך כערך שלילי. בדוגמא הספציפית הזו, נראה כאילו שהרגרסיה הליניארית בעצם עושה משהו הגיוני. למרות שזו בעיית סיווג. אבל עכשיו הבה ננסה לשנות קצת את הבעיה. הרשו לי להאריך קצת את הציר האופקי, ובואו נניח שיש לנו עוד נקודה אחת בסדרת האימון כאן הרחק מימין. שימו לב שדוגמת האימון הנוספת כאן לא באמת משנה שום דבר, כן. כאשר מסתכלים על סדרת האימון אז זה עדיין די ברור מהי השערה טובה. היא איזו נקודה כאן שכל מה שמימינה, בצד ימין שלה, אנחנו צופים שהיא חיובית. וכל מה שמשמאלה אנחנו כנראה צריכים לחזות כשלילית, כי מסדרת האימון הזו נראה כאילו כל הגידולים הגדולים יותר מאשר ערך מסוים כאן הם ממאירים, וכל הגידולים הקטנים מזה אינם ממאירים, לפחות עבור סדרת האימון הזו. אבל ברגע שהוספנו את התוספת כאן, אם נריץ עכשיו רגרסיה ליניארית, במקום לקבל קו ישר שמתאים לנתונים. הקו עשוי אולי להיראות כך. ואם עכשיו השערת הסף שלנו היא 0.5, אז אנחנו מגיעים לסף הזה בנקודה הזאת, אז כל מה שמימין לנקודה הזו אנחנו נחזה כחיובי, וכל מה שמשמאל לנקודה הזו אנחנו חוזים כשלילי. וזה נראה די רע לרגרסיה הליניארית, נכון, כי אתם יכולים לראות שאלה הם הדוגמאות החיוביות ואלה הם הדוגמות השליליות. וזה די ברור שאנחנו באמת צריכים לעשות את החיתוך בין שתי הקבוצות איפשהו בסביבות כאן, אבל איכשהו על ידי הוספה של דוגמא אחת כאן רחוק מימין, דוגמא שבאמת לא מוסיפה לנו שום מידע, הרי זו לא אמורה להיות הפתעה לאלגוריתם הלמידה שהדוגמא הרחוקה הזו תתברר כממאירה. אבל איכשהו המצאותה של הדוגמה הרחוקה הזו גורמת לרגרסיה הליניארית לשנות את ההתאמה של מודל הקו ישר לנתונים מהקו הזה כאן בצבע סגול אל הקו הכחול הזה כאן, מה שגורם לה לתת לנו השערה יותר גרועה. ולכן החלת רגרסיה ליניארית לבעית סיווג היא לעתים קרובות לא הרעיון הכי טוב. בדוגמא הראשונה לפני שהוספתי את דוגמת האימון הנוספת, לרגרסיה הליניארית פשוט היה מזל ויצאה לנו במקרה השערה שעבדה היטב בדוגמא המסוימת ההיא, אבל בדרך כלל הפעלת רגרסיה ליניארית על סדרת נתונים, אולי יהיה לכם מזל, אבל בדרך כלל זה לא הרעיון הכי טוב. אני לא הייתי משתמש ברגרסיה ליניארית עבור בעיות סיווג. הנה עוד דבר מצחיק שהיה קורה לו השתמשנו ברגרסיה ליניארית עבור בעית סיווג. בסיווג אנחנו יודעים ש-y הוא או אפס או אחת. אבל אם נשתמש ברגרסיה ליניארית, פונקציית ההשערה יכולה להוציא ערכי פלט שהם גדולים מאחת או קטנים מאפס, אפילו אם לכל דוגמאות האימון יש תוויות y שווה לאפס או אחת. וזה נראה קצת מוזר שלמרות שאנו יודעים כי התוויות חייבות להיות אפס או אחת זה נראה קצת מוזר אם האלגוריתם יכול להוציא פלט גדול בהרבה מאחת או קטן בהרבה מאפס. אז מה שנעשה בהרצאות הקרובות הוא לפתח אלגוריתם שנקרא רגרסיה לוגיסטית, שהמאפיין שלו הוא שהפלט, התחזית של רגרסיה לוגיסטית הוא תמיד בין אפס ואחת, ואף פעם לא עולה מעבר לאחת ולא יורד מתחת לאפס. ודרך אגב, השם רגרסיה לוגיסטית, ואנו נשתמש בו כאלגוריתם סיווג, הוא אולי לפעמים קצת מבלבל כי מופיע בה המונח רגרסיה, למרות שרגרסיה לוגיסטית היא למעשה אלגוריתם סיווג. אבל זהו פשוט השם שניתן לו מסיבות הסטוריות. אז אל תתנו לזה לבלבל אתכם, רגרסיה לוגיסטית הוא למעשה אלגוריתם סיווג שאנו מיישמים במצבים בהם ערך הפלט y הוא דיסקרטי, במקרה שלנו אפס או אחת. אז אני מקווה שאתם מבינים עכשיו למה רגרסיה ליניארית איננה מתאימה לבעיות סיווג. בסרטון הבא, נתחיל לעבוד על הפרטים של אלגוריתם הרגרסיה הלוגיסטית.